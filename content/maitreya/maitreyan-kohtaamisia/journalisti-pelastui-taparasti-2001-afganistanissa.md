---
title: "The Independentin journalistin täpärä pelastuminen Afganistanissa
10.12.2001 on osoittautunut Maitreyan avuksi"
date:  2002-02-11T12:18:25+02:00



menu:
  kohtaamisia:
    identifier: "journalisti-pelastui-taparasti-2001-afganistanissa"

aliases:
    - /independentin-journalisti-pelastui-taparasti-2001-afganistanissa/

cover: "https://sharefi-cdn.sirv.com/sharefi/maitreyan-kohtaaminen-pelasti-independentin-journalistin-2001.gif"

ei_pvm:  true
naytakk:  false
naytavuosi:  false
naytapvm:  false

author: share.fi
type:  "kohtaamisia"



 
---
<h4>Tässä lyhennelmä Fiskin The Independentissä ilmestyneestä artikkelista.</h4>
<p>Brittiläinen veteraanijournalisti Robert Fisk pelastui täpärästi kuoliaaksi hakkaamiselta, kun hän joutui auton rikkoutumisen vuoksi vihamielisen afgaanipakolaisjoukkion ympäröimäksi Chamanin rajakaupungissa Pakistanissa. <em>The Independentissä</em> 10.12.2001 Fisk kuvaa koettelemustaan, joka päättyi hänen sanojensa mukaan ”Muslimi pyhimyksen pelastamiseen”.</p>
<p>Koko asiain kulku alkoi rauhallisina tervehdyksinä, aina siihen asti, kun nuori afgaanipoika heitti Fiskiä kohti ensimmäisen kiven. Pian koko 60-päinen miesjoukkio osallistui Fiskin kivittämiseen ja pahoinpitelyyn aiheuttaen tälle vakavia avohaavoja pitkin pään aluetta ja rikkoen hänen silmälasit. Viime tingassa hän sai muutamalla onnekkaalla iskulla joukkion hetkeksi seisahtumaan ja pinkaisi ylös ja pakoon. Paetessaan hän ajatteli itsekseen: ”Jumala auta minua”.</p>
<p>Ja, kuin tyhjästä, pitkään kaapuun ja turbaaniin puettuna häntä kohden käveli harmaapartainen mies hyvin rauhallisesti ja ohjasi Fiskin pois raivoavan väkijoukon luota. ”Katsoin olkani yli ja näin nyt jo satakunta miestä takanani. Kivet joita miehet heittivät eivät enää olleet kohdistettu minuun (ilmeisesti ollakseen osumatta muukalaiseen). Hän oli kuin Vanhan Testamentin laupias samarialainen, tai lähikylän Mullah, joka yritti pelastaa henkeni.” Muukalainen sai kaksi poliisia suostuteltua ajamaan Fiskin pois paikalta ja turvaan Punaisen Ristin (Puolikuun) vapaaehtoisten autolle.</p>
<p>Ällistyttävää kyllä, Fisk ei kanna mitään kaunaa hyökkääjiään kohtaan. Hän kirjoittaa: ”En voi syyttää heitä siitä, mitä he tekivät. Jos itse olisin afgaanipakolainen… tekisin varmasti aivan samoin jokaista robertfiskiä tai muuta läntistä henkilöä kohtaan.”</p>
<p><em>Benjamin Cremen Mestari vahvistaa, että ”muslimi pyhimys” oli Maitreya.</em>