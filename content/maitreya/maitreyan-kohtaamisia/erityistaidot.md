---
title: "Erityistaidot"
date:  2015-11-13T15:18:25+02:00



menu:
  kohtaamisia:
    identifier: "erityistaidot"



ei_pvm:  true
naytakk:  false
naytavuosi:  false
naytapvm:  false

author: share.fi
summary: "Minä ihmettelin kuinka hän aikoo selvitä alas jyrkkää mäkeä johon hän on saapumassa – varmasti hänen on laitettava kitaransa pois. Mutta ei, kuulin hänen soittavan kitaraansa takanani hänen saavuttaessaan minua ja ohittaessaan minut yhä kitaraa soittaen ja rullaluistellen alas jyrkkää mäkeä."

type: "maitreya/maitreyan-kohtaamisia"

master: Mestari Jeesuksen edustaja


 
---
<p style="margin-top:-15px;">Arvoisa päätoimittaja,<br>
Lauantaina 19. syyskuuta vuonna 2015 tunsin oloni hieman herkäksi ja turhautuneeksi, joten istuin orgoni- akkumulaattoriini ja katsoin Maitreyan ”kättä”. Tunsin olevani niin kyllästynyt siihen, että olen astraalisesti polarisoitunut, ja tahdoin todella työskennellä muuttaakseni asian. Niinpä kysyin Maitreyalta pääni sisällä, ”Kuinka minusta voi tulla mentaalisesti polarisoitunut?” Meditoin asiaa hetken ja tein sen jälkeen hieman esitteitä tulevaa Share Internatinal Ezpoa varten.</p>
<p>Tunnin työskentelyn jälkeen päätin lähteä pyöräilemään sillä sää oli vielä hyvä. Oli kaunis, aurinkoinen syyspäivä, lehdet puissa vaihtoivat väriä. Kun olin ylittämässä kävelysiltaa, joka johti polulle joen rantaan, huomasin hoikan, nuoren noin 25 vuoden ikäisen miehen edelläni. Hänellä oli vaaleanruskeat hiukset vedettynä ponihännälle, hän oli ruskettunut ja ilman paitaa. Hänellä oli laukku toisella olkapäällään ja kitara hihnassa toisella. Hän soitti kitaraa ja rullaluisteli samaan aikaan. Huomasin että ihmiset, jotka ohittivat hänet, hymyilivät. Hän oli aikamoinen näky.</p>
<p>Kun ohitin hänet, hän hymyili ja tervehti iloisesti ”Hei”. Minä ihmettelin kuinka hän aikoo selvitä alas jyrkkää mäkeä johon hän on saapumassa – varmasti hänen on laitettava kitaransa pois. Mutta ei, kuulin hänen soittavan kitaraansa takanani hänen saavuttaessaan minua ja ohittaessaan minut yhä kitaraa soittaen ja rullaluistellen alas jyrkkää mäkeä. Hän jatkoi soittamistaan selvittäen seuraavan pienemmän mäen edessämme. Olin melko hämmentynyt siitä, miten hän sen oikein teki. En voinut kuin hymyillä jatkaessani pyöräilyä hänen takanaan. En halunnut ohittaa häntä, nautin kuunnellessani hänen soittoaan ja katsellessani hänen vaivatonta menoaan pitkin polkua.</p>
<p>Saavuttaessani häntä, ajattelin että minun pitää esittää hänelle kysymys. Ohittaessani kysyin:” Kuinka selviydyit alas mäkeä noin helposti?” Hän hymyili ja hänen siniset silmänsä tuikkivat kun hän vastasi:” Taidolla, hyvä rouva, taidolla.” Sitten hän sanoi:” Paljon huolellisuutta, kärsivällisyyttä, harjoittelua ja ponnistelua.” Nyökkäsin ajaessani hänen ohitseen ja hän sanoi iloisesti: ”Ihanaa päivää!” Kun hän oli sanonut kaiken tämän, ajattelin että hänen puheensa ei vaikuttanut sellaiselta miltä jonkun hänen ikäisensä puhe kuulostaisi. Oli hieman herrasmiesmaista tai vanhanaikaista sanoa ”hyvä rouva” ja sanat ” huolellisuus, kärsivällisyys, harjoittelu ja ponnistelu” tuntuivat neuvoilta minulle. Ajattelin että minun on muistettava ne, ja toistin niitä mielessäni pyörämatkan ajan. Jatkoin hänen sanojensa ajattelua ja yhtäkkiä tajusin, että aikaisempaan kysymykseeni Maitreyalle oli vastattu. ” Kuinka minusta tulee mentaalisesti polarisoitunut?” ” Huolellisuudella, kärsivällisyydellä, harjoittelulla ja ponnistelulla… se on taitoa, rouva hyvä, taitoa.”</p>
<p>Oliko tämä nuori kitaraa soittava rullaluistelija joku erityinen?</p>
<p>H. C., Edmonton, Kanada.</p>
<p>(Benjamin Cremen Mestari vahvistaa, että rullaluistelija oli Mestari Jeesuksen edustaja.)</p>