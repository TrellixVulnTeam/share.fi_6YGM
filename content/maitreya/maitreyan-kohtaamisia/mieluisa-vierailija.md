---
title: "Mieluisa vierailija"
date:  2019-03-01T12:00:30+02:00



menu:
  kohtaamisia:
    identifier: "mieluisa-vierailija"


cover: "https://sharefi-cdn.sirv.com/sharefi/share-amsterdam-infokeskus-sisalta.jpg"

ei_pvm:  true
naytakk:  false
naytavuosi:  false
naytapvm:  false

author: share.fi
type:  "kohtaamisia"




---
<p>Arvoisa päätoimittaja,<br />
Olin Amsterdamin informaatiokeskuksessa töissä 26.10.2003, kun sisään käveli pitkä ja virkeä noin 75-vuotias mies elegantissa hatussaan- Ensimmäinen tuntemukseni oli "Tämä on Maitreya". Otin mieheltä tämän hatun ja takin. Olin juuri ehtinyt tekemään kahvia ryhmäläiselle, Josille, joten nautimme kaikki kolme kahvia ja keksejä.
Vierailijamme kertoi, että oli vuosien mittaan tutkinut monia henkisiä lähestymistapoja ja haluavansa tietää lisää Transmissio-meditaatiosta. Kun hän kysyi jotain, hänen ilmeensä oli läpeensä vakava ja kun minä vastasin, hän katseli minua ystävällisesti ja silmissään humoristinen ilme. Kun olimme puhuneet Transmissio-meditaatiosta, sanoin että meidän päätehtävämme on informoida laajaa yleisöä Maailmanopettajan ja Hierarkian Mestareiden olemassaolosta ja laajaan julkisuuteen tulosta. Mies vastasi välittömästi hyvin määrätietoiseen tapaan, ettei näin ollut. Tärkein tehtävä on Transmissio-meditaatio sillä noiden energioiden kautta kaikki maailmassa muuttuu. Saatamme tuskin kuvitella kuinka voimallinen tuo meditaatiomuoto on. (Jos sanoi myöhemmin, että hän ymmärsi asian siten, että koska jäljellä oleva aika informoida Maitreyan julkisuuteen tulosta on niin lyhyt, että mies tarkoitti Transmissio-meditaation kuitenkin jatkuvan sen jälkeenkin ja siksi siitä <em>tulisi</em> tärkeämpää tulevaisuudessa (huom 1 alla).</p>
<p>Kun puhuimme palvelutyöstä, Jos sanoi, että jotkut meditoivat ihmiset tulevat neuroottisiksi, kun he eivät tee palvelutyötä käyttääkseen energian. Mies sanoi, ettei asia ollut aivan niinkään. "Ihmiset tulevat neuroottisiksi stressistä, kilpailusta ja pelosta. Me ajamme toisemme hulluuteen ja kaikki pitävät itseään toisia parempina." Me kaikki nauroimme. "Myöntäkää pois. Kaikki tekevät niin. Olemme kaikki luoneet itsestämme itsemme karikatyyrin, jolla on keinotekoinen persoonallisuus ja se kaikki on esteenämme. Kaikki me pelkäämme kaikkia muita. Mutta Transmissio-meditaation kautta kaikki paranee automaattisesti. Kukaan ei voi tehdä Transmissiota samalla luomatta itselleen palvelun asennetta." (huom 2 alla)</p>
<p>Mies mainitsi vielä, että maailma on tänä päivänä hullu kaikilla elämänaloilla ja, että useimmat ihmiset ajattelevat näin. "He haluavat muutosta, kaikki menee niin nopeasti. Muutos tapahtuu jatkuvasti niin nopeasti energioista johtuen. Monet ihmiset tietävät Maitreyasta ja odottavat Häntä, muissakin ryhmissä." Kysyin häneltä, missä muissa ryhmissä Hollannissa. Hän vastasi: "Kristityt odottavat Häntä siinä missä hollantilaiset buddhalaiset ryhmätkin." Hän mainitsi, että useammat ihmiset odottavat Häntä kuin arvaammekaan. Kiitos energioiden, aina vain useammat ihmiset ovat avoimia uusille ajatuksille. Samalla tavalla kuin miten rautaesirippu katosi hetkessä, seikka jota kaikki tänä päivänä pitävät itsestäänselvyytenä, samalla tavalla uusi tietoisuus tulee yht'äkkiä olemaan olemassa. Kuin verhot olisivat auenneet. On kyse energeettisestä tapahtumaketjusta, joka on jo käynnissä. Ei tarvita pakottamista, se on jo käynnissä. Muutokset tapahtuvat tietyn ajanjakson yli, ihmisen eliniän yli (varmastikin 100 vuotta). (huom 3 alla.)</p>

<img class="alignright pc35" src="https://sharefi-cdn.sirv.com/sharefi/share-amsterdam-infokeskus-ulkoa.jpg" alt="Share informaatiokeskus Amsterdamissa ulkoa" />
<p>Koko ajan koin aitoa nöyryyttä sekä oppilas-opettaja-suhteen olemassaolon ja silti tunnelma oli niin rento ja ystävällinen, kuin parhaan ystävän vieraillessa. Tullessani takaisin etuhuoneeseen kahvin kanssa, näin kuinka mies katseli kirjoja ylähyllyllä, missä pidämme lainattavien kirjojen pientä kirjastoa. Annoin hänelle kahvin ja istahdin itse ja vallitsi ihana hiljaisuun, kun hän kysyi: "Mitä tämä kirja tekee täällä?" ja piteli <em>Ihmeiden oppikurssi</em> -kirjaa kädessään. Kerroin erän ryhmän jäsenen auttaneen kirjan kääntämisessä hollannin kielelle ja olevan syvästi siihen työhön sitoutunut. "Mitä hän sitten tekee ryhmässä", mies kysyi. Lähes shokissa vastasin: "Hän on voimakas ryhmämme jäsen. Oletteko sitä mieltä, että kirjan ei tulisi olla täällä?" Tähän mies kohautti olkapäitään ikään kuin vastaamattu juuta taikka jaata. "Myönnän kyllä etten itse ole lukenut sitä", sanoin tähän. "Tulisiko mielestänne minun se lukea?" "Tämä kirja ei ole teitä varten, teidän ei ole tarpeen lukea sitä", hän vastasi. Sitten hän katsoi Agni Yoga -kirjoja. Kerroin miehelle parhaillaan taas lukevani kirjaa nimeltä <em>Heart</em>. Leveästi hymyillen mies sanoi: "Se on todella mainio kirja teidän lukea." (huom 4 alla)</p>
<p>Pohdin josko tein tarpeeksi palvelutyötä koska olin hiljattain ollut liian kiinni itsessäni. Varoittamatta hän sanoi: "Tulette jonain päivänä katselemaan ja huomaamaan 'teinkö minä kaiken tämän?' Mutta se tapahtuu itsestään, eikä sitä tarvitse pakottaa. Sitä vain välittää energiaa automaattisesti." Mainitsin, että olin kokenut niin olevan kun olin ollut ohjaamassa tanssituntia ja, että se oli tuottanut aivan erityislaatuista iloa. "Kyllä" mies sanoi. Se voi tapahtua myös maalaamisen kautta, tai sitä voi kokeilla jotain muuta ja palata siihen mitä ensin teki."</p>
<p>Seuraavaksi mies halusi nähdä Transmissio-huoneessa sijaitsevan tetrahedronimme. Sisään astuessamme hänen silmänsä osuivat Cremen yhteen litografiaan nimeltä "Meditation". "Mikä tuo on?", hän kysyi. Tietäen, että mies täydentäisi sanomaani, vastasin jotain nopeasti. "Katsokaahan, tämä on tärkein keskus/chakra, eli Ajna-keskus. Tämä esittää kurkkukeskusta ja tämä sydänkeskusta", hän kommentoi taulua.</p>


<p>Seisoimme rinnakkain hetken kuvaa katsellen. Meditaatiohuoneessa on kuvia monista eri Mestareista (Avataaroista kuten Ramana Maharshi, Vivekananda jne) ja Sai Babasta. Seisoimme hiljaisuudessa kunkin Mestarin kuvan edessä ja nimesimme heidät jokaisen. Kun tulimme Maitreyan Nairobin kuvan eteen, mainitsin, että olimme aiemmin aina ajatelleet ensimmäisessä haastattelussa Maitreyan muistuttavan hahmoaan Nairobissa, mutta Benjamin Creme oli hiljattain sanonut ettei asia ollut niin ja siksi tunnistaminen tulisi vaatimaan intuition käyttöä kaikilta. "Te tulette Hänet välittömästi tunnistamaan." mies sanoi vakaumuksella.</p>
<p>"Kuinka pitkään te meditoitte täällä?", hän kysyi. "Useimmat ihmiset meditoivat kaksi tuntia kolmesti viikossa." "Mielestäni se on melko pitkään", hän sanoi. Mainitsin, että sisareni meditoi joskus neljäkin tuntia ja se sujuu hyvin. Mies sanoi: "Kyllä. Joskus neljä tuntia. Mutta kolmasti viikossa kaksi tuntia kerrallaan on mielestäni paljon. Ja tietystikin kevään kolme henkistä juhlaa ovat oma asiansa." Sanoin hänelle, että Lontoossa (Benjamin Cremen) ryhmässä ihmiset tekevät Transmissiota vähintään neljä tuntia ja kolmasti viikossa. Nauraen hän sanoi: "Kyllä, mutta se onkin erityinen ryhmä jossa on erityisiä ihmisiä."</p>
<p>Ihmiset nukahtavat Transmission aikana, mutta se on sallittua, kunhan he eivät kuorsaa! Pieni torkahdus ei ole niin pahasta. Mutta se mikä on harmi, on että ihmiset menevät kotiin jos ovat välillä nukahtaneet. Nukkumisen tehtävä on antaa hermojärjestelmän uudistua, mikä tarkoittaa että voisi taas tehokkaasti tehdä Transmissiota." (huom 5 alla)</p>

<img class="alignright pc35" src="https://sharefi-cdn.sirv.com/sharefi/cremen-maalaus-meditation-1964.jpg" alt="Benjamin Cremen litografia vuodelta 1964, Meditation" />


<p>Kerroin hänelle, että hiljattain minulla oli ollut oikeita vaikeuksia nukkua monina öinä ja otin siksi ottanut vahvoja unilääkkeitä, mikä ei sekään ollut auttanut. Siltikin olin täysin hereillä Transmission aikana ja saatoin meditoida ilman ongelmia. Mies sanoi, ettei minun tulisi enää ottaa unilääkkeitä, eikä minun tulisi huolehtia nukkumisesta. Hermojärjestelmä pitää huolen itse itsestään ja mikäli se tarvitsee unta, se nukkuu. Minun tulisi vain hyväksyä asian olevan niin ja mikäli nukahtaisin päivällä, minun tulisi vain antaa unelle valta ja nukkua hetki. Vastasin pitäväni sitä ajan hukkana kun ei ole syvässä unessa koska silloinkin voi olla palvelutyössä tai ainakin oppia. Hän heilautti kättä ja naurahti kuin puhuisin omiani: "Te ette tiedä tästä mitään. Ihmiset hädin tuskin kykenevät muodostamaan kysymyksiäkään ajan konseptista. Se on turhaa sillä he eivät oikeasti ymmärrä sitä." Hän korosti vielä: "Olkaa huoleti, luopukaa kaikesta mistä huolehditte. Sitä ei ole olemassakaan." Tämä antoi minulle luvan kokea todellista vapautuneisuutta ja vapautta sisimmissäni.</p>
<p>Pidättäytykää mutkattomuudessanne, älkääkä antako muiden saada teitä kiehumaan. Ryhmässä on aina vaarana, että ihmiset fantisoituvat ja haluavat ottaa ryhmässä vallan." "Kyllä", sanoin, "juuri siksi Benjamin Creme ei halua luotavan hierarkiaa tai tehtäviä ryhmässä." Hän sanoi: "Siinäpä vasta johtaja!"</p>
<p>"Tietenkin", hän jatkoi, "asioiden pitää tapahtua, mutta mikäli kokee minkään asteista vastentahtoisuutta, se tarkoitta, ettei sitä pidä tehdä. Onlkaa oma itsenne ja tehkää vain asioita mistä nautitte." Mainitsin, että Baileyn kirjoissa Mestari Djwhal Khulin käyttämä sanonta "istuen kevyesti ratsailla" olikin aina vedonnut minuun.</p>
<p>Hän puhui myös joukoista ihmisiä, jotka eivät osaa ajatella. Ja jotka ilman epäilyksen häivääkään uskovat mitä televisiossa tai sanomalehdissä sanotaan. On vain vähän ihmisiä, jotka osaavat ajatella luovasti.</p>
<p>Tässä vaiheessa puheemme taukosi, hän osti muutaman kirjan, kättelimme ja hän kiitti minua ja minä häntä. Hän meni autoonsa, joka olikin pysäköitynä aivan ulkopuolella. Näinkin hänen palaavan sekunteja myöhemmin samoin kevein askelin. Hän halusi kirjan <em>Maitreya’s Mission Volume Two</em> ja hän laski tarkasti oikean summan rahaa tiskille, ilman että olisi kertaakaan katsonut hinnastoamme koko käyntinsä aikana.</p>
<p>Hän viipyi kanssamme noin kaksi ja puoli tuntia ja minulle jäi valtaisi lohdun ja kannustuneisuuden tunne. Jos, joka oli paikalla osan aikaa, lisäsi, että ohjaava tunne vierailijasta oli tunne yksinkertaisuudesta. Olimmeko oikeassa kun ajattelimme hänen olevan Maitreya?<br /> M. ot N., Bilthoven, Hollanti</p>


<p>(Benjamin Cremen Mestari vahvistaa, että "vierailija" oli Maitreya "hahmossa".)</p>
<ul>
<li>1) Maitreyan tarkoitus on, että Transmissio-meditaatio on jotain, mitä <em>jokainen</em> voi tehdä, on helpompaa <em>useimmille</em> ihmisille. Median ja suuren yleisön informoiminen on vaikeampaa. Jos voi tehdä molempia, tietystikin, se on kaikille parempi. Myöskin Transmissio-meditaatio on pitkän aikavälin tehtävä, kun taas informaatiotyö julkisuuteen tulosta on lyhyen aikavälin tehtävä.</li>
<li>2) On tehtävä ero meditaation ja Transmissio-meditaation välillä. Meditaation aikana (mikä tapa tahansa) energia on lähtöisin henkilön itsensä sielusta. Tuon energian käyttämättömyys voi johtaa (fyysisiin, astraalisiin tai mentaalisiin) vaikeuksiin, jotka juontuvat stasiksesta, energian pysähtyneisyydestä. Transmissio-meditaatiossa tämä ei päde koska energiat tulevat tulevat lähteistä, jotka ovat kosmisia, solaarisia tai planeetan ulkoisia ja nuo energiat välitetään chakrojen kautta Mestareiden toimesta. Transmissio-meditaation on itsessään palvelutyön muoto</li>
<li>3) Merkityssisältö on se, että ihmiskunnan ongelmien <em>täydellinen</em> korjaaminen ja elämäntyylin muuttaminen Maassa tulee kestämään ihmisiän, ainakin. Kyse on ihmisten tietoisuuden muuttamisesta.</li>
<li>4) IOK, Ihmeiden oppikurssi on erityisesti niille kokelaille, jotka lähestyvät ensimmäistä vihkimystä. Suurin osa Transmissio-meditaatiota harjoittavista ihmisistä on jo ohittanut ensimmäisen vihkimyksen ja siksi he eivät kokisi IOK:n opetuksia osuvina.</li>
<li>5) Maitreya ei suinkaan tarkoita, että <em>sinänsä</em> kaksi tuntia kolme kertaa viikossa olisi liikaa. Hän esittää huomion, että ihmisistä <em>monet pitävät</em> tuota määrää vastentahtoisena.</li>
</ul>
<p><i>Lähde: Share International -lehti 12/2003</i></p>

<p>P.S. Kun Amsterdamin tiimi oli 15.11.2003 käsittelemässä (tätä) joulukuun numeroa, sama mies kuin mitä tässä kohtaamisessa on kuvattu, vieraili luonamme. Voit lukea sen tarinan <a href="//share.fi/maitreya/maitreyan-kohtaamisia/uusintavierailu/">klikkaamalla tästä</a>.</p>