---
title: "Maitreyan aktivoima vesi, eli parantava vesi ja valon tiede"
date:  2016-07-29T12:18:25+02:00

menu:
 main:
  name:  "Maitreyan aktivoima vesi"
  identifier:  "parantavat-lahteet"
  parent:  "maitreya"

aliases:
    - /maitreyan-aktivoima-vesi-eli-parantava-vesi-ja-valon-tiede/

cover: "https://sharefi-cdn.sirv.com/sharefi/nordenaussa-saksassa-2005-300x224.png" 

ei_pvm:  true
naytakk:  false
naytavuosi:  false
naytapvm:  false

author: share.fi

aihealueet:
 - kristus
 - ufo
 - magnetisoitu vesi
---
<p class="alustus">Raportti Maitreyan energisoimista parantavia ominaisuuksia sisältävistä lähteistä, jotka ovat äskettäin löytyneet. [Alkuperäisartikkeli 1990-luvulta, päivitetty 29.7.2016, kirjoittanut Bette Stockbauer [muokattu], <a href="http://www.share-international.org/archives/healing_water/hw_bshealing.htm" class="external" target=_Blank" rel="nofollow noopener">lähde</a>] </p>

<p>Vuonna 1858 14-vuotias Bernadette Soubirous Lourdesista Ranskasta väitti, että Marian, Jeesuksen äidin, manifestaatio ilmestyi hänelle monta kertaa varoittaen häntä ihmiskuntaa kohtaavista tulevista vaaroista ja opastaen häntä hengelliseen totuuteen. Luolassa, jossa hän kertoi tämän tapahtuneen, virtasi lähde, joka tuli tunnetuksi kautta maailman parantavista ominaisuuksistaan. Nykyään kristityt kaikkialta hyväksyvät sen aitona. Miljoonat pyhiinvaeltajat vuosittain juovat sen vettä saaden osittaisen tai täydellisen paranemisen fyysisiin ja tunneperäisiin vaivoihinsa. Kristinuskossa tällaiset uskolla paranemiset ovat osa pitkää, hyväksyttyä perinnettä, ja nämä ”hengen lahjat” juontavat aina apostolisiin aikoihin asti.</p>
<p>Omalla vuosikymmenellämme samanlaisia tarinoita aivan uusista parantavista vesistä on raportoitu useasta maailman kolkasta. Pitkään kuivina olleet kaivot pulppuavat sädehtivän puhdasta vettä, maanalaiset lähteet kuplivat pintaan. Ihmiset, jotka käyttävät näitä vesiä, kertovat kroonisten sairauksiensa yhtäkkisestä lievenemisestä. Uskovat ja ei-uskovat molemmat kertovat samanlaisista hyvää tekevistä tuloksista. Kerromme tässä muutamia noista kuulemistamme tarinoista, ja tarjoamme lopussa mahdollisen selityksen, yhden ihmisen käsityksen siitä, mikä yhdistää kaikkia näitä ilmiöitä.</p>
<p>&nbsp;</p>
<h2>Maitreyan aktivoima vesi nro 1: Meksikon ”Lourdes” Tlacotessa</h2>
<p class="alignright"><img src="https://sharefi-cdn.sirv.com/sharefi/parantava-lahde-tlacote-meksiko.gif" alt="Maitreyan aktivoima vesi Tlacote, Meksiko" /></p>
<p>Yksi varhaisimmista raporteista tulee Tlacotesta, pienestä meksikolaisesta kylästä 150 mailia pohjoiseen Mexicon kaupungista. Vuonna 1991 kanafarmilla, joka kuului Jesus Chahin Simonille, hänen koiransa Lucas parantui haavoistaan juotuaan lähteestä. Chahin testasi vettä farminsa työntekijöihin ja eläimiin suurella menestyksellä, jonka jälkeen hän päätti tehdä vedestä kaikille saatavissa olevan ja ilmaisen. Hallituksen avulla hän perusti modernin varastointi-, pumppaus- ja puhdistusjärjestelmän.</p>
<p>Vaikka vieraiden määrä on nykyään vähentynyt, niin neljä, viisi vuotta sitten niinkin monet kuin kymmenet tuhannet ihmiset, jotkut pyörätuoleissa tai rollaattoreilla, jonottivat päivittäin hänen portillaan kärsivällisesti omaa vuoroaan. Chahin on kirjannut tunnollisesti potilastiedot, diabeteksen, korkean verenpaineen, silmänpainetaudin, niveltulehduksen ja monien muiden vaivojen paranemiset on tarkoin dokumentoitu. Lisäksi vesi on lisännyt farmin tuottavuutta. Kasvit ja puut tuottavat ylimääräisen sadon, epätavallinen ilmiö seudulla, jossa on viileä ilmasto.</p>
<p>CBS:n raportin mukaan ”Up to the Minute” (KENS-TV, elokuun 5.,1993), veden todettiin olevan 44 grammaa kevyempää kuin tavallisen veden, mitattuna kiloa litrassa. Tieteelliset testit jatkuvat, mutta vielä tiedemiehet ovat epävarmoja siitä, mikä aiheuttaa Meksikon ”Lourdesin” hyödyt.</p>
<p>&nbsp;</p>
<h2>Maitreyan aktivoima vesi nro 2:&nbsp;Valaistu luola Nordeanaussa</h2>
<p class="alignright"><img src="https://sharefi-cdn.sirv.com/sharefi/nordenaussa-saksassa-2005-300x224.png" width="300" height="224" alt="Nordenaussa vuonna 2005" /><br />Nordenaussa vuonna 2005</p>
<p>Vuonna 1992 Saksassa, Nordenaussa, rouva Theo Tommes tutki hylättyä liuskekivikaivosta etsien perheensä hotelliyritykselle sopivaa varastointipaikkaa viineille. Saapuessaan luolaan hän hämmästyi nähdessään sen olevan valoisa, täynnä kirkasta, valkoista valoa. Hän näki myös pieniä, säteileviä valoristejä. Asiantuntijoita pyydettiin tutkimaan ilmiötä ja he huomasivat luolassa korkean energiapitoisuuden lisäksi lähteen, jossa oli huomattavan puhdas vesi.</p>
<p>Kaksi saksalaista laboratoriota analysoi veden ja totesi sen kahdeksan prosenttia tavallista vettä kevyemmäksi. Useat vettä nauttineet vierailijat vakuuttavat sen parantavan ja hoitavan. Nykyään bussilasteittain pyhiinvaeltajia saapuu päivittäin. Saksalaisen Bild-lehden reportteri, Guido Brandenburg, testasi vettä itsellänsä. ” Viiden minuutin kuluttua sormenpääni sykkivät”, hän kertoi.” Tuntui siltä kuin sähkövirta olisi kulkenut lävitseni.”</p>
<p>&nbsp;</p>
<h2>Maitreyan aktivoima vesi nro 3:&nbsp;Nadanan kylä, Intia</h2>
<p class="alignright"><img src="https://sharefi-cdn.sirv.com/sharefi/parantava-lahde-nada-delhi.jpg" alt="Maitreyan aktivoima vesi Nadanan kylä, Intia" /></p>
<p>Samoin vuonna 1992 tuli raportti myös Nadanasta, pienestä kylästä Intiassa noin 90 mailia pohjoiseen New Delhistä. Siellä vesi alkoi itsestään pulputa kuivuneesta lähteestä. Paikalliset kyläläiset, jotka kylpivät lähteessä, kertoivat parantuneensa erilaisista ihosairauksista. Lyhyessä ajassa uutiset levisivät alueelle tuoden jatkuvan kävijöiden virran paikalle, joskus jopa 20&nbsp;000 ihmistä päivässä. Useimmat vettä käyttäneet ihmiset vakuuttivat veden olleen terveydelleen hyödyksi. Viisi vuotiaan polion uhrin kerrotaan parantuneen täydellisesti.</p>
<p>Lähteen omistaja, herra Mamraj, kertoo että hänelle on tarjottu lähteestä suuria summia rahaa. Ne hän on torjunut sanoen, että haluaa käyttää lähdettä ihmisten hyväksi, ei tehdäkseen rahaa.</p>
<p>&nbsp;</p>
<h2>Maitreyan aktivoima vesi nro 4:&nbsp;Venäjän absolutistit</h2>
<p>Itar-Tassin uutistoimisto kertoi toisesta Venäjän pohjoisosan kylässä sijaitsevasta kuivuneesta lähteestä, joka alkoi itsestään jälleen virrata. Se on ainutlaatuinen väitetyssä kyvyssään parantaa juoppoutta. Itar-Tassin mukaan,” Vesi nousee pintaan sisältäen alkoholin vastaisia ominaisuuksia. Epätoivoiset vaimot johdattavat ryyppyputkessa olevat miehensä mystiselle lähteelle. Huhut kertovat, että jotkut ovat pystyneet muuttumaan täysin absolutisteiksi”.</p>
<p>&nbsp;</p>
<h2>Maitreyan aktivoima vesi nro 5:&nbsp;Nuoruuden lähde Kiinassa</h2>
<p>Saksalainen sanomalehti, Die Süddetsche Zeitung, kertoi vuonna 1994 kiinalaisesta avioparista Zhou Lianghuasta ja hänen vaimonsa Li Guirongista, jotka uskovat löytäneensä nuoruuden lähteen. Molemmat ovat yli 80 vuotiaita, mutta väittävät tuntevansa itsensä 10 vuotta nuoremmiksi juotuaan pihallaan olevasta lähteestä. Li kertoo harmaiden hiuksiensa saanen takaisin entisen mustan värinsä, ja Zhoun melkein kaljuun päähän on kasvanut paksu tukka. He kertovat myös pystyvänsä kulkemaan vuorilla hengästymättä.</p>

<h2>Maitreyan aktivoima vesi nro 6:&nbsp;Parantava vesi Australiassa</h2>
<p>Yankalilla on pieni eteläaustralialainen maalaiskaupunki Adelaidesta etelään. Siellä elokuussa 1994 seurakuntalainen Susan Fehlburg ensi kerran huomasi anglikaanisen <a href="https://www.anglicannews.org/news/1996/07/australia-madonna-and-child-picture-appears.aspx" target="_blank" rel="nofollow noopener">Christ-kirkon</a> seinässä jotain, mikä hänen mielestään muistutti Madonnan ja Jeesus-lapsen kuvaa. Heinäkuussa 1996 kanadalaissyntyinen kirkkoherra Andrew Nutter raportoi tapahtuman paikallisessa kirkon lehdessä ja sen koommin tieto näystä on levinnyt maailmalle.</p>
<p>Tämä uutisointi toi paikalle myös kaivonkatsojan. Hän kertoi Isä Andrewlle, että kirkon alla virtasi vesi. Kysyttäessä, Benjamin Creme vahvisti, että vesivirta, samaten kuin Neitsyt Marian näky olivat molemmat Mestarin, joka oli ennen Madonna aikaansaannos, ja että vedellä olisi parantava ominaisuus. Enää piti selvittää mihin reikä kaivolle.</p>
<p>Faksi Lontooseen sai Benjamin Cremen Mestarin suosittelemaan tiettyä paikkaa mihin porata. Reikä tehtiin suositeltuun paikkaa: kaksi metriä seinästä kuvajaisen suuntaisesti. Vettä löytyi.</p>
<p>Isä Andrews aikoo tarjoilla vettä viikottaisen messun yhteydessä ja myös kaikkialta Australiasta saapuvien vierailijoiden saataville.</p>

<p class="nosto">Lue lisää: <a href="/maitreya/liverpoolin-parantava-lahde-maitreyan-aktivoima-vesi/" target=_Blank">Magnetisoitu vesi löytyi Liverpoolista</a></p>
<h2>Onko olemassa yhdistävä tekijä?</h2>
<p><a title="Benjamin Creme" href="/lisatietoa/benjamin-creme" target="_blank">Benjamin Creme</a>, lontoolainen esoteristi, kirjailija ja taiteilija, väittää kaikkien näiden tapahtumien olevan yhteydessä keskenään. Hän kertoo, että viimeisen 20 vuoden aikana joukko korkeasti kehittyneitä henkisiä opettajia, joita hän kutsuu Viisauden Mestareiksi (toiset tuntevat heidät Enkeleinä), on alkanut ottaa aktiivisesti osaa päivittäiseen elämäämme. Heidän johtajansa, Maitreya, on ilmestynyt yksilöille ja ryhmille kautta koko maailman. <a target="_blank" href="/maitreya/maitreyan-julkiset-esiintymiset/#kenia">CNN taltioi yhden tällaisen ilmestymisen kesäkuun 11. päivänä vuonna 1988 rukouskokouksessa Nairobissa Keniassa</a>. Creme kertoo Maitreyan ilmestyneen <a target="_blank" href="/maitreya/maitreyan-julkiset-esiintymiset/#taulukko">useille tällaisille ryhmille ympäri maailmaa</a> – yleensä Hän materialisoituu kuin tyhjästä puhuen ryhmälle 15 tai 20 minuuttia, häviten sen jälkeen samoin kuin oli ilmestynytkin.</p>
<p>Tällä on merkitystä aiheemme kannalta, koska Cremen lausunnon mukaan Maitreya ”energisoi” vesilähteitä lähellä niitä paikkoja, joissa Hän ilmestyy. Tämä energisoiminen, hän selittää, tarkoittaa että osa veden fyysisestä atomiaineesta muutetaan itse asiassa aliatomiseksi aineeksi (valoksi). Kun näitä vesiä punnittiin suuri määrä (litra tai enemmän), &nbsp;tämä aktivoitu vesi oli 4-8 prosenttia kevyempää kuin tavallinen vesi. Creme väittää, että ajan kuluessa Maitreya tulee luomaan maailmanlaajuisen verkoston parantavia vesilähteitä, <a href="/maitreya/maitreyan-julkiset-esiintymiset/#taulukko" target="_blank">kaikkiaan 777</a>. Niistä tulee vielä tehokkaampia tulevina vuosisatoina, antaen ihmisille enemmän elinvoimaa ja pidemmän eliniän.</p>
<div class="qna">
<p class="qna-q">K: Onko mitään mieltä yrittää löytää Maitreyan monet magnetisoimat lähteet kautta maailman?</p>
<p>V: Ei ole. Niiden on tarkoitus löytyä tietyssä järjestyksessä, jonka määrittää Maitreya. Se ei liity niiden historialliseen magnetisoimisjärjestykseen, vaan muihin seikkoihin, joista minulla ei ole tietoa.<br />Lähde SI 9/1999</p>
</div>

<p>&nbsp;</p>
<h2>Valon teknologia</h2>
<p>Nykyajan tiedemiehet ovat vasta alkaneet tutkia mysteeristä ilmiötä, jota me kutsumme valoksi. Jotkut olettavat, että materia itsessään on rakennelma valonsäteitä liikkeessä, että aineelliset maailmat ovat syntyneet näkymättömästä kasvupohjasta (matriisi) avaruudessa ja tulevat lopulta katoamaan takaisin sen uumeniin. Tällaiset teoriat ovat vastaavanlaisia kuin ne, jotka eri uskontojen esoteerisissä traditioissa ovat olleet hyväksyttyjä jo tuhansien vuosien ajan. Buddhalaisen perinteen, Hinduismin, alkuperäiskansojen Shamanististen harjoitusten tai varhaisen Kristinuskon Gnostilaisuuden tutkiminen paljastavat kaikki saman käsityksen, että materia itsessään on harhaa ja se tullaan lopulta muuttamaan valoksi, sen hengellisen taustan luonteen mukaisesti.</p>
<p><a title="Maitreyan ilmaantumiset ja 777 eri vesistöä" href="/maitreya/maitreyan-julkiset-esiintymiset/#taulukko" target="_blank">777 vesilähteen energisoiminen</a> on vain osa Maitreyan tehtäväkseen ottamaa laajempaa suunnittelemaa, tieteellistä edistymistä, mitä Hän kutsuu ”<a target="_blank" href="/mestarin-sanoin/2013-04-mestarien-rooli/"><strong>Valon Teknologiaksi</strong></a>”. Tämä teknologia on suora ja käytännöllinen sovellutus yllä kuvatuista tieteellisistä ja uskonnollisista ideoista, pohjautuen henkisen maailman ja aineellisen maailman yhtenäisyyteen. Creme kertoo, että jo nyt USA:ssa ja Venäjällä ”Avaruusveljet” – erittäin edistyneet olennot muilta planeetoilta – innostavat tiedemiehiä keksimään keinoja maailmanlaajuiseen valvontaan, mikä voi tehdä meidän nykyisen aseistusjärjestelmämme täysin tarpeettomaksi ja vanhentuneeksi. Tämä sama teknologia voi mullistaa meidän nykyiset liikenne- ja kommunikointijärjestelmämme. Se pystyy parantamaan sairaan ympäristömme ja muuttamaan lääketieteemme.</p>
<p>Tulevina aikoina tämä syvällinen henkinen tieto voisi antaa ihmiskunnalle keinon kohottaa itsensä henkisempään olemassaolon todellisuuteen. Maitreya ja Mestarit, joiden kanssa Hän työskentelee, ovat valmiina auttamaan maailmaa löytämään ratkaisut kiireellisimpiin ongelmiin kuten nälänhätä, sairaudet ja ympäristön rappio. Kaikki mitä tarvitaan, on halu luoda kokonaisvaltainen näkemys, tehdä muutokset, jotka varmistavat kaikkien luonnon luomakuntien ja jokaisen yhteisön hyvinvoinnin Maa-planeetalla. Ja ajatella – ei vain nykyistä sukupolvea, vaan seitsemää sukupolvea eteenpäin – kuten Amerikan alkuperäisheimot tekevät. Maitreya sanoo, että tällä tavoin voimme kääntää nykyisen tuhoavan kurssimme ja rakentaa tasa-arvoisen, rauhallisen ja luovan tulevaisuuden yhteiskunnan.</p>
<p>&nbsp;</p>
<h2>Lisätietoa aiheesta Maitreyan aktivoimat vedet</h2>
<p><a href="/maitreya/maitreyan-julkiset-esiintymiset/#taulukko">Lista Maitreyan esiintymisistä joissa vesi aktivoitiin ja joihin Creme yllä viittaa, klikkaa</a>!</p>
<p>Miksi, jos <a href="/kysymyksia-vastauksia/ukk/#anchor13">Maitreya on puhunut satojen ihmisten kokouksessa, asioita ei ole laajasti käsitelty mediassa</a>?</p>
<p><a href="https://sharefi-cdn.sirv.com/sharefi/info_2005-3-170405.pdf" target="_blank">Matkakertomus Nordeanauhun</a>