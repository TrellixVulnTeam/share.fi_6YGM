---
title: "Visualisointiehdotus"

menu:
 main:
  identifier:  "visualisointiehdotus"
  parent:  "transmissio"
date: 2003-01-01T00:00:00+02:00

cover: "https://sharefi-cdn.sirv.com/sharefi/kirjankansi-englanninkielinen-transmissio-meditaatio.jpg"
aliases:
    - /transmissio-visualisointiehdotus/
ei_pvm: true
naytakk: true
naytavuosi: true

naytapvm: false

author: share.fi
type: transmissio

toc: true

avainsanat:
 - transmissio-meditaatio
 - visualisointiehdotus

aihealueet:
 - meditaatio
---


<div class="alustus">
<p>Transmissio-meditaatio on yksinkertainen, tieteellinen mietiskelymuoto, joka sopii yli 12-vuotiaille.</p>
<p>”Haluatko auttaa maailmaa ja muodostaa voimakkaamman yhdeyden henkisen minäsi kanssa?”, kysyy Benjamin Creme. ”Transmissio-meditaatio on helpoin tapa tehdä molempia ja vieläpä yhtäaikaa”, hän vastaa omaan kysymykseensä. Löydät tältä sivulta ryhmien ilmoitukset Transmissio-meditaatiota koskien.</p>
</div>
<br clear="all" />
<h1>Suuren Avuksikutsun mahdollinen visualisointi</h1>
<p>Kun sanot ensimmäisen rivin:”Valon lähteestä…”, visualisoi (tai ajattele, mikäli et kykene visualisoimaan) Buddha, tämän planeetan valon ja viisauden ruumillistuma. Kuvittele Hänet istumassa lootusasennossa, kaapu yli toisen olkapään, käsi kohotettuna siunaukseen. Kuvittele Hänen sydänkeskuksestaan, Ajna-keskuksestaan ja kohotetusta kädestään säteilevän kirkas, kultainen valo. Kuvittele tämän valon virtaavan kaikkien ihmisten mieliin kaikkialla.</p>
<p>Kun sanot: ”Laskeutukoon valo päälle maan”, visualisoi fyysinen aurinko ja näe siitä virtaavan valkoiset valonsäteet, jotka kyllästävät maapallon.</p>
<p>Kun sanot: ”Rakkauden lähteestä…”, visualisoi Kristus (rakkauden ruumiillistuma) haluamallasi tavalla. Hyvä tapa on nähdä hänet käänteisen y:n muotoisen pöydän päässä, jonka kukin käsi on saman mittainen. (Tuo pöytä on oikeasti olemassa ja Kristus vallitsee sen äärellä.) Näe Hänet seisomassa kädet siunaukseen kohotettuna ja kuvittele Hänen käsistään ja sydänkeskuksestaan säteilevän kirkas vaaleanpunainen (ei punainen) valo. Kuvittele tämän vaaleanpunaisen valon virtaavan ihmisteen sydämiin kaikkialla.</p>
<p>Kun sanot: ”Palatkoon Kristus päälle maan”, muista, että tämä kohta viittaa koko Hierarkiaan, eikä pelkästään Kristukseen. Hän on Hierarkian sydänkeskus ja jo keskuudessamme, mutta kutsun tulee kattaa myös se osa hierarkiaa, joka tulee vuosien varrella julkisuuteen ja siksi tuo magneettinen johdin heidän palaamiselleen tulee ylläpitää.</p>
<p>Kun sanot: ”Keskuksesta, jossa Jumalan tahto tunnetaan…”, (joka on Shamballa) visualisoi suuri valkoinen valokehä. (Voit mentaalisesti sijoittaa sen Gobin autiomaahan, missä se oikeastikin sijaitsee kahdella korkeimmalla eetteritasolla. Jonain päivänä, kun ihmiskunnassa kehittyy eetterinäkökyky, tämä ja moni muukin eetterikeskus tullaan tuntemaan ja näkemään.) Visualisoi tästä kirkkaasta valokehästä virtaavat valonsäteet tulevan maailmaan ja saattavan ihmiskunnan henkiseen toimintaan.</p>
<p>Tee tämä keskittyneellä ajatuksella ja tarkoituksella, koko ajan Ajna-keskukseesi (kulmakarvojen väliin) keskittyneenä. Tällä tavalla avaat telepaattisen johtimen itsesi ja Hierarkian välillä, jota pitkin täten kutsutut energiat voivat virrata.&nbsp;<em>Ei ole mitään parempaa, mitä voisit tehdä itsesi tai maailman hyväksi, kuin näiden valtavien henkisten energioiden kanavoiminen</em>.</p>
<p>Kysymys ja vastaus Benjamin Cremelle:<br>
<em>Mistä tämä visualisaatio tulee ja miksei neljännelle säkeelle ole visualisaatiota?</em></p>
<p>Visualisaation antoi minulle oma Mestarini käytettäväksi Transmissio-ryhmissä kaikkialla ja kenen tahansa muunkin toimesta, joka sitä haluaa käyttää. Neljännelle säkeelle ei annettu visualisaatiota, koska se ei viittaa energialähteeseen, vaan säkeen tarkoituksen toteutumiseen maapallolla. (Kirjasta Transmission, a Meditation for a New Age ss. 36 &amp; 37)</p>