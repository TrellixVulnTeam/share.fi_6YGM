---
title: "Etäosallistuminen Transmissio-meditaatioon"

menu:
 main:
  identifier:  "kaukoryhma"
  parent:  "transmissio"
date: 2003-01-01T00:00:00+02:00

cover: "https://sharefi-cdn.sirv.com/sharefi/kirjankansi-englanninkielinen-transmissio-meditaatio.jpg"
aliases:
    - /transmissio-visualisointiehdotus/kaukoryhma-osallistu-kotoa-transmissioon/
ei_pvm: true
naytakk: true
naytavuosi: true

naytapvm: false

author: share.fi
type: transmissio

toc: true

avainsanat:
 - transmissio-meditaatio
 - transmission kaukoryhmä

aihealueet:
 - meditaatio
---


<div class="alustus">
<p>Transmissio-meditaatio on yksinkertainen, tieteellinen mietiskelymuoto, joka sopii yli 12-vuotiaille.</p>
<p>”Haluatko auttaa maailmaa ja muodostaa voimakkaamman yhdeyden henkisen minäsi kanssa?”, kysyy Benjamin Creme. ”Transmissio-meditaatio on helpoin tapa tehdä molempia ja vieläpä yhtäaikaa”, hän vastaa omaan kysymykseensä. Löydät tältä sivulta ryhmien ilmoitukset Transmissio-meditaatiota koskien.</p>
</div>
<br clear="all" />
<h2>Etäosallistuminen Transmissio-meditaatioon nyt mahdollista maanantaisin 17:30–18:30</h2>
<p>Osallistu tähän maanantaisin 17:30–18:30 kokoontuvaan Transmissio-meditaation kaukoryhmään omalta paikkakunnaltasi, jotta voit ylläpitää säännöllisen meditaation omassa elämässäsi aivan riippumatta siitä, onko omalla kotipaikkakunnallasi aktiivista Transmissio-ryhmää.</p>
<p style="text-align:right;margin:25px;"><a rel="nofollow noopener" target="_blank" href="https://sharefi-cdn.sirv.com/sharefi/transmissio-meditaatio-info.pdf" >Transmissio-meditaation periaatteet löydät pikaohjeet</a> pdf:stä.</p>
<h2>Mitä Transmissio-meditaatio on ja miksi se on olemassa</h2>
<p><img style="width:17%;min-width:120px;max-width:270px; float:right; margin:15px; margin-right:0;" src="https://sharefi-cdn.sirv.com/sharefi/transmissio-meditaatio-info.jpg" alt="Transmissio-ohjeen kansikuva"></p>
<p>Maailmassa on useita satoja transmissio-ryhmiä, jotka kokoontuvat säännöllisesti sellaisena tiettynä kellonaikana ja päivänä, mikä parhaiten kullekin ryhmälle sopii. Tämä voi olla kerran, kaksi tai kolme kertaa viikossa. Ryhmä voi kooltaan olla kolmesta ylöspäin. Kolme ihmistä yhdessä muodostavat kolmion, se on perusryhmä. Ryhmä tapaa ja sanoo yhdessä ääneen <a href="/transmissio-meditaatio/suuri-avuksikutsu" target="_blank">Suuren avuksikutsun</a>, joka on annettu ihmiskunnalle tätä tarkoitusta varten. Avuksikutsun maailmalle antoi Maitreya vuonna 1945, jotta meillä olisi tekniikka, jonka avulla kutsua energioita, jotka muuntavat maailmaa ja valmistavat tietä hänen tulemiselleen. Tämän suuren mantran ääneen lausumisella ja huomion kiinnittämisellä ajna-keskukseen (kulmakarvojen väliin) muodostetaan johdin ryhmän ja Hierarkian Mestareiden välille. Tämän johtimen välityksellä Mestarit lähettävät energiaansa. Nämä henkiset voimat ovat juuri niitä energioita, jotka muuttavat maailmaa tälläkin hetkellä.</p>
<h2>Miten osallistun kaukoryhmään?</h2>
<p>Transmission ydin on siis osallistuminen energiatyöskentelyyn ja sen tuomat hyödyt yksilön omalle kehitykselle ja koko planeetalle. Silloin kun ei voi osallistua varsinaiseen säännöllisesti kokoontuvaan ryhmään, voi silti osallistua energiatyöskentelyyn ns kolmiotyöskentelyn keinoin. Benjamin Creme kuvaa asian kirjassaan <em>Transmission – A Meditation For a New Age</em> näin:</p>
<p style="margin:20px;margin-right:15%; border-right:thick double #f1f1f1; padding-right:20px;">Mikäli ryhmään osallistuminen ei ole mahdollista, mietiskelykolmion muodostaminen kahden muun henkilön kanssa mahdollistaa silti osallistumisen energian välityspalveluun, vaikkakaan ei yhtä tehokkaalla tasolla. Kolmio on kolmen ihmisen ryhmä, joka päivittäin on yhteydessä toisiinsa ajatuksen avulla muutaman minuutin luovassa meditaatiossa. Heidän ei tarvitse asua samassa paikassa eikä heidän tarvitse synkronoida työskentelyajankohtaansakaan, sillä kun kolmioyhteys on muodostettu mentaaliaineeseen, se elävöityy heti, kun joku kolmion jäsenistä suorittaa työnsä. Kolmiotyöskentely on helppoa. Muodosta yhteys mentaalisesti kahden muun jäsenen kanssa, visualisoi valkoisen valon muodostama kolmio päittenne yläpuolelle ja sano Suuri avuksikutsu hiljaa mielessäsi. Näe oman kolmiosi liittyvän kaikkiin muihin planeetalla toimiviin kolmioihin, transmissio- ja mietiskelyryhmiin. Näe, miten valo virtaa näitten keskipisteitten verkostossa ja verhoaa maailmaa auttaen muodostamaan valon ja rakkauden kanavan koko ihmiskunnalle. Kolmiotyöskentely, jonka tiibettiläinen Mestari Djwual Khul pani alulle yhteistyönsä aikana Alice Baileyn kanssa, on arvokasta palvelua ihmiskuntaa kohtaan ja sitä voidaan harjoittaa transmissiomeditaation rinnalla.</p>
<p>Osallistuminen tähän kaukoryhmään tapahtuu edellisessä kappaleessa kuvatulla tavalla siten, että mentaaliainekseen syntyy kolmioyhteys, joka aktivoituu aina kun jäsen visualisoi itsensä osaksi ryhmää. Tämän visualisoimisen avuksi alla on kuva Rovaniemellä maanantaisin kokoontuvasta ryhmästä siinä tilassa, jossa ryhmä kokoontuu. Kuvittele itsesi osaksi tätä ryhmää ja visualisoi (tai ajattele) syntyvä kolmio itsesi ja ryhmän välille.</p>
<p><img class="Sirv sirv-image-loaded" data-src="https://sharefi.sirv.com/wpmedia/transmissio-etatyoskentely-ryhma-visualisointi.jpg" style="" srcset="https://sharefi.sirv.com/wpmedia/transmissio-etatyoskentely-ryhma-visualisointi.jpg?scale.option=fill&amp;scale.width=1167&amp;scale.height=828, https://sharefi.sirv.com/wpmedia/transmissio-etatyoskentely-ryhma-visualisointi.jpg?scale.option=fill&amp;scale.width=2334&amp;scale.height=1656&amp;quality=60 2x" src="https://sharefi.sirv.com/wpmedia/transmissio-etatyoskentely-ryhma-visualisointi.jpg?scale.option=fill&amp;scale.width=1167&amp;scale.height=828"></p>
<p>Säännöllisyys on Transmissiossa tärkeätä siksi, että sen avulla Mestarit, jotka prosessia ohjaavat, voivat laske sen varaan, että tietty ryhmä on energiatyöskentelyyn käytettävissä. Yhtä lailla ihmiselle itselleen on säännöllisyys tärkeätä ja siksi ehdotus on, että osallistut tähän kaukoryhmään joka viikko tunnin ajan ajna-keskukseesi keskittyen juuri maanantaisin klo 17:30–18:30 välisen ajan. Rakenna viikkorytmisi sen ympärille, että pidät huolen siitä että voit osallistua tähän työhön.</p>
<p>Lämmin kiitos sinulle, joka haluat ajastasi antaa planeetan henkiselle kehitykselle ja tietysti Rovaniemen ryhmälle, joka tämän kaukotyön mahdollistaa.</p>