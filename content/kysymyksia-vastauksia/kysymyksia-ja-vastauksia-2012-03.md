---
title: "Kysymyksiä ja vastauksia maaliskuu 2012"
date: 2012-03-03T12:01:06+02:00
menu:
 main:
  identifier:  "2012-03"
  parent:  "k-v"
 uudet:




ei_pvm: true
naytakk: false
naytavuosi: false
naytapvm: false

author: share.fi
type: 

toc: true

avainsanat:
 - Kysymyksiä ja vastauksia
 
aihealueet:
 - K&V
 

---
<p class="alustus">Benjamin Creme on luennoillaan vuosien varrella vastannut tuhansiin ja taas tuhansiin kysymyksiin Maitreya-ilmiötä koskien. Hän ottaa myös vastatakseen lukijoiden kysymyksiin Share International -lehden jokaisen numeron sivuilla. Nämä kysymykset ovat lehdestä 7–8/2012.</p>


<div class="qna">
<h1>Kysymyksiä ja vastauksia esoterisista seikoista ja Maailmanopettajan julkitulon vaiheista</h1>

<p class="qna-q">K: (1) Kuinka monta <a title="TV-esiintymiset laajenivat Meksikoon ja nyttemmin Brasiliaan" href="//www.share.fi/maitreyan-tv-esiintymiset-laajenivat-meksikoon">haastattelua</a> Maitreya on antanut tammi/helmikuun <strong>Share International</strong> lehden ilmestymisen jälkeen? (2) Ovatko kaikki haastattelut annettu Brasiliassa?</p>
<p>V: (1) Neljä, kaikkiaan haastatteluja on ollut 56, joista 11.2.2012. (2) 29 haastattelua on ollut USA:ssa, 14 Meksikossa ja 13 Brasiliassa.</p>

<p class="qna-q">K:Kuinka moni ihminen maailmassa on nyt kuullut viestinne, ja kuinka monet uskovat siihen?</p>
<p><strong>V. </strong>Suunnilleen 36 miljoonaa ihmistä on nyt kuullut viestin: 12 miljoonaa uskoo siihen täysin, 12 miljoonaa torjuu sen ehdottomasti, 12 miljoonaa on avoimella mielellä odottaen tulevia tapahtumia.</p>

<p class="qna-q">K: Suunnitteleeko Maitreya yhä antavansa haastattelun Japanissa?</p>
<p>V: Kyllä, kun aika on oikea.</p>

<p class="qna-q">K: Missä Maitreya on nykyään? Näemmekö Maitreyan tänä vuonna, 21.12.2012?</p>
<p>V: Maitreya asuu Lontoossa, mutta esiintyy televisiossa Brasiliassa. Hän voi olla missä tahansa milloin tahansa, joten on vaikea vastata kysymykseenne. Milloin näette hänet riippuu siitä, miten te ja koko muu ihmiskunta valmistatte tietä Hänelle hyväksymällä jakamisen ja oikeudenmukaisuuden periaatteet.</p>
<a name="nairobifin"></a>
<p class="alignright pc35"><img title="Maitreya kuten Hänet kuvattiin Nairobissa 1988" alt="Maitreya kuten Hänet kuvattiin Nairobissa 1988" src="https://sharefi-cdn.sirv.com/sharefi/nairobifin.jpg" /></p>
<p class="qna-q">K:Nettisivujenne mukaan näyttää siltä, että Maitreya on ilmestynyt vain Amerikassa, Euroopassa ja Aasiassa. Onko Häntä koskaan nähty Afrikassa?</p>
<p>V: Ainoa valokuva, joka meillä on Maitreyasta, on Nairobista Keniasta, jossa Hän ilmestyi 6&nbsp;000 ihmiselle 11.6.1988.</p>

<p class="qna-q">K: Mitä pitäisi tehdä Syyriassa leviävän tappamisen ja muun väkivallan lopettamiseksi? Mitä kansainvälisen yhteisön pitäisi tehdä?</p>
<p>V: Yhdistyneiden kansakuntien pitää ottaa vastuu ja toimia.</p>

<p class="qna-q">K: Noin neljä tai viisi vuotta sitten sanoitte vakuuttavasti, että palestiinalaisilla olisi luultavasti oma valtio tai sopimus jakamisesta seuraavan neljän vuoden aikana. Kuvittelisin että tapahtumien ennustaminen on melkein mahdotonta, koska niin monet voimat ovat jatkuvassa muutoksessa ja poliittinen tilanne vaihtelee alituiseen. Tiedättekö te, arvioiden nykyisen tilanteen ja ottaen huomioon myös kulissien takaiset tapahtumat kuten Maitreyan tulo julkisuuteen, kuinka monta vuotta kestää ennen kuin Israelin – Palestiinan välisessä kriisissä on päästy kahden valtion ratkaisuun?</p>
<p><strong>V. </strong>Epäilen teinkö tuollaista ennustusta, mutta jos tein, niin se on ollut hyvin epävirallinen ja spontaani henkilökohtainen mielipide. Kukaan ei pysty tekemään näitä varmoja ennustuksia, joita ihmiset tuntuvat haluavan, vaikka toivoa onnistumisesta ei ole.</p>

<p class="qna-q">K: Äskettäin ehdotettiin että Transmissio-meditaatiota pitäisi tehdä enemmän, jotta pystyttäisiin `auttamaan` maailman lukuisissa kriiseissä. Ehdotatteko että ryhmät tekevät ylimääräistä Transmissio-meditaatiota auttaakseen nykyisessä Syyrian kriisissä?</p>
<p>V: En ole koskaan pyytänyt lisäämään Transmissio-meditaation määrää kyseisestä syystä, mutta en myöskään näe mitään syytä, miksi sitä ei voisi lisätä.</p>

<p class="qna-q">K: Mikä on mielipiteenne lukuisten maiden ankarista säästötoimenpiteistä, jotka kohdistuvat siihen väestön osaan, jonka rahat eivät muutenkaan riitä elämiseen?</p>
<p>V: Ne ovat tuskallisia ja vaikeita köyhille ihmisille, eikä ole olemassa mitään kaiken kattavaa yksimielisyyttä, että näistä keinoista olisi hyötyä. Mutta se on yksi tapa tarkastella ongelmaa, ja jotain on tehtävä &#8211; mutta ei välttämättä juuri näitä toimenpiteitä. Esimerkiksi voitaisiin vapauttaa suuri määrä rahaa elvyttämään taloutta. Mutta kumpikaan tapa ei takaa 100 prosenttista onnistumista. Yksi asia, mikä pitäisi ymmärtää on se, että vanhat keinot eivät enää yksistään takaa onnistumista. Ihmiskunta on saavuttamassa uuden tavan elää ja uudet periaatteet, kuten sosiaalinen oikeudenmukaisuus jakamisen kautta, täytyy toteuttaa. Niinpä kaikki toivottu apu nykyajalle voi olla vain väliaikaista.</p>

<p class="qna-q">K: Missä määrin on mahdollista tehdä useita vuosia Transmissio-meditaatiota menestyksekkäästi, onnistuneesti linkittäytyneenä jne., mutta olla silti juurikaan kehitymättä, koska oma motiivi ei ole se, että haluaa palvella?</p>
<p>V: Jos tekee Transmissio-meditaatiota useita vuosia menestyksekkäästi, sitä kehittyy. Itse et voi arvioida tätä edistymistä, mutta Mestarit voivat.</p>

<p class="qna-q">K: <strong>Share Internationalin</strong> marraskuun numerossa 2011 kysymys- ja vastausosiossa annettiin erityislaatuista tietoa joidenkin tunnettujen vihittyjen kehityksen tasosta syntymässä ja kuolemassa. Yksi heistä, Pablo Picasso, on tuntunut tehneen suuren harppauksen kehityksessään. Hänen edistymisensä oli 1,5 asteen vihitystä 2,4 asteen vihityksi yhdessä elämässä. Miten hän pystyi tähän? Ehkä keskittymällä täysin maalauksiinsa? Onko jotain mitä voimme oppia häneltä?</p>
<p>V: Itse asiassa tämä ei ole niin poikkeuksellista, kuin miltä se kuulostaa. Suurena maalarina Picassolla oli ilmiselvästi suuri lahja huomion kohdistamiseen ja keskittymiseen. Hän ei myöskään pelännyt kovaa työtä. Kuten Picasso sanoi: ”Hevonen ei mene aisojen väliin itsestään. Ihmisen on tehtävä työ.”</p>

<p class="qna-q">K: (1) Saadaksemme ehkä idean siitä, kuinka oppilas edistyy henkisesti muiden metodien kuin Transmissio-meditaation keinoin, voisimme vertailla Picasson ja Nicholas Roerichin edistymistä. Picasso aloitti 1,5.stä ja päätyi 2,4:ään, kun taas Roerich päätyi alle tämän (2,1), vaikka aloitti korkeammalta(1,6). Voisi olettaa Roerichin edistyneen enemmän kuin Picasso, koska hän oli naimisissa neljännen asteen vihityn kanssa ja oli todennäköisesti tavannut Mestareita henkilökohtaisesti. Kun taas Picasson sanottiin olevan erittäin julma vaimoilleen ja (lapsen)lapsilleen. Molemmat työskentelivät kovasti, mutta maalaamisen lisäksi Roerich osallistui hyväntekeväisyystyöhön, Picasson taas nauttiessa jokseenkin boheemista elämäntyylistä. Roerich ei luultavasti lainkaan juonut alkoholia ja hän yritti olla kasvissyöjä parhaan kykynsä mukaan, Picasso ei välttänyt lihaa. Roerich oli tietoinen meditaation merkityksistä ja metodeista ja oli ehkä jopa tietoinen Mestareiden innoituksesta maalaamisen aikana. Picasso tiesi vähän tai ei mitään meditaatiosta ja (luultavasti) vielä vähemmän Mestareista, ja uskon että hän ei osallistunut paljoakaan mihinkään hyväntahdon projekteihin. Silti Picasso nähtävästi palveli enemmän, tai sanoakseni sen toisin, rakensi antahkaraansa paremmin. Onko näiden kahden välinen ero vain siinä, että Picasso eli 19 vuotta pidempään kuin Roerich, vai onko siinä myös jotain muuta? Mitkä ovat laajasti katsoen olennaiset piirteet Picasson toimissa tai asenteissa, jotka selittävät hänen paremman edistymisensä, ja jotka Roerichiltä puuttuivat? Kuinka Picasso pystyi palvelemaan niin paljon?</p>
<p>(2) Oliko Picasson sisäinen motiivi todella palvelu, toisin sanoen, maalasiko hän täysin sydämellään ja sielullaan, mikä vei hänen kehitystään nopeasti eteenpäin?</p>
<p>V: (1) Minun mielestäni näiden kahden miehen välisen kehityksen ero ei ole lainkaan suuri. Mutta kaikki riippuu elämän voimasta ja yksilön mahdollisuuksista. Picasso aloitti ja lopetti paljon merkittävämpänä maalarina kuin Roerich, ja hänen lahjansa havainnoida ja luoda on tuloksena. On kyse siitä mitä ihminen panostaa elämään. Ehkä Roerich oli jähmettynyt Helena Roerichin ylemmästä asemasta! (2) Kyllä. Hän oli ehdottomasti tosissaan, ja hän oli nero.</p>

<p class="qna-q">K: Kuulin huhun, jonka mukaan on olemassa valtava rahavarasto, jota voitaisiin käyttää maailmanlaajuiseen velkojen anteeksiantamiseen ja julkiseen työhön, ja muihin projekteihin, joilla edistetään yleistä hyvää. Onko Maitreya tämän rahaston vastaanottaja ja jos näin on, milloin voimme odottaa Hänen alkavan käyttää sitä maailman kuntouttamiseen? Kiitos kaikesta työstänne vuosien aikana, pidän erityisesti huumoristanne.</p>
<p>V: Maitreya ei ole minkään rahaston vastaanottaja, eikä minulla ole mitään tietoa siitä, että tällainen rahasto olisi olemassa. Kiitos toivotuksistanne.</p>

<p class="qna-q">K: Koska Karman Laki ottaa huomioon kaikki meidän ajatuksemme ja tekomme, tuottavatko ajatuksemme (sekä hyvät että pahat) enemmän mahdollista karmaa kuin tekomme? Meidän ajatuksemme ilmenevät mentaalitasolla, joka on korkeampi, kuin kiinteä fyysinen taso, joten tarkoittaako tämä sitä, että meidän ajatuksillamme on suurempi vaikutus hyvään tai pahaan kuin meidän teoillamme?</p>
<p>V: Jokainen teko on seurausta ajatuksesta. Siksipä ajatuksella yhdistettynä tekoon on enemmän seurauksia kuin ajatuksella yksinään. Kuitenkin se riippuu ajatuksen voimasta.</p>

<p class="qna-q">K: Kuinka paljon sielun säde vaikuttaa ensimmäisen asteen vihittyyn, joka on silti vielä astraalisesti polarisoitunut? Onko sillä mitään todellista vaikutusta tällä kokelaan asteella?</p>
<p>V: Kyllä, mutta on mahdotonta yleistää kuinka paljon.</p>

<p class="qna-q">K: Voisitteko ystävällisesti selittää uutta, erikoista ilmiötä, josta ihmiset eri puolilta maailmaa ovat kertoneet. He sanovat kuulleensa ja äänittäneensä outoa ääntä, joka tuntuu tulevan taivaalta. Jotkut sanovat sen tulevan planeetasta. Äänen sanotaan tulevan ja menevän ja muistuttavan junan tai raskaiden koneiden ääntä. YouTubessa on otoksia, jossa esitetään äänityksiä oudosta äänestä. Jotkut kuulostavat huijauksilta. Onko tämä todellista? Jos on, niin mikä aiheuttaa äänen?</p>
<p>V: Ihmiset ovat ”haavoittuneita”. Kaikkien maailman ihmisten hermosto on haavoittunut uusien energioiden sisään virtauksesta, mikä aiheuttaa harhan. Monien ihmisten kohdalla myös nykypäivän stressi ja paineet pahentavat tilannetta.</p>

<p class="qna-q">K: Mikrolainat saavat nykyään paljon arvostelua. Äskettäinen televisioanalyysi väitti, että monet ihmiset kehittyvissä maissa joutuvat taloudellisiin vaikeuksiin, koska paikalliset pankit, jotka antavat heille lainaa myös vaativat, että lainat on maksettava takaisin yhdessä kuukaudessa. Pankit pakottavat ihmiset myymään talonsa ja omaisuutensa tai pakottavat heidät koronkiskureiden kynsiin, mikä tekee tilanteen entistä pahemmaksi. Nyt olen todella hämmentynyt mikrolainoista ja arvostaisin näkemystänne.</p>
<p>V: Ei epäilystäkään, etteikö tätä korruptiota esiinny, mutta suurimmalle osalle, jotka saavat mikrolainaa, se on siunaus heidän elämässään.</p>

<p class="qna-q">K: Agni Yoga -kirjassa Aum sivulla 277 sanotaan: ”Veren olemus kyllästää kauttaaltaan kehon ja jopa hienorakenteisen kehon. Veri on niin epämieluisa ruokavaliossa, että vain äärimmäisissä tapauksissa sallimme auringossa kuivatun lihan käytön. On myös mahdollista käyttää niitä eläimen osia, joissa veri on läpeensä muutettu. Täten kasvisruoka on tärkeä myös elämälle Hienorakenteisimmissa Maailmoissa.” Ymmärrän, että olette sanonut kalan olevan neutraali henksessä mielessä ja siksi sen syöminen ei alenna ihmisen henkistä värähtelyä. Selittäisittekö enemmän tästä asiasta? Esimerkiksi, miksi on hyväksyttävää syödä kalan verta, mutta ei maaeläinten verta?</p>
<p>V: Kalassa on vähän verta ja kalan liha ei ole täyttynyt verestä. On historiallinen tosiasia, että essealaisten yhteisössä, jonka johtaja Jeesus oli, sallittiin kalan syönti. Jeesuksen ja hänen oppilaidensa ruokavalio sisälsi kalaa, leipää, vuohenjuustoa, hedelmiä ja mietoa viiniä.</p>

<p class="qna-q">K: Agni Yoga -kirjassa sanotaan, että kun liha hajoaa, se houkuttaa alempia elämänmuotoja. Ja on erittäin vaikea sanoa, kumpi on haitallisempaa – syödä mädäntyvää lihaa vai joutua alttiiksi alemmille elämänmuodoille, joita liha houkuttelee. (<a title="Agni Yoga" href="//agniyoga.org/ay_en/Heart.php"  target="_blank" class="external" rel="nofollow noopener">Agni Yoga kirjan Heart</a> merkintä 331:”Sydämen puhdistus sisältää lihan välttämisen ruokavaliossa, mutta myös ymmärryksen hienorakenteisesta maailmasta. Se paljastaa meille, että ainoa haitta ei ole mädäntyvien tuotteiden sulattaminen vaan myös se, mitä naapureita mädäntyminen luoksemme houkuttelee. Tosiaan on vaikea sanoa, kumpi on vahingollisempaa &#8211; lihan nauttiminen vai lihan houkuttelemat kutsumattomat vieraat.”) Houkutteleeko kala kaiken kaikkiaan vähemmän alempia elämänmuotoja, ja on tämän vuoksi terveellisempää syödä kuin liha?</p>
<p>V: Kyllä.</p>

<p class="qna-q">K: Mitä tapahtuisi yhteenkasvaneille kaksosille, jotka jakavat kehon, ja viettävät koko elämänsä tässä tilassa? Olisiko heillä jaettu sielu?</p>
<p>V: Ei välttämättä.</p>

<p class="qna-q">K: Mitä tapahtuu kuolleena syntyneille vauvoille?</p>
<p>V: Jossain vaiheessa he syntyvät uudelleen toiseen kehoon.</p>







</div>