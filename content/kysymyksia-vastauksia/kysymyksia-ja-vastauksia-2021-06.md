---
title: "K & V kesä 2021"
date: 2021-06-11T09:01:06+02:00

menu:
 main:
  identifier:  "2021-06"
  parent:  "kv"



ei_pvm: true
naytakk: false
naytavuosi: false
naytapvm: false

author: share.fi
type:

toc: true

avainsanat:
 - Kysymyksiä ja vastauksia

aihealueet:
 - K&V


---
> Benjamin Creme on luennoillaan vuosien varrella vastannut tuhansiin ja taas tuhansiin kysymyksiin Maitreya-ilmiötä koskien. Hän ottaa myös vastatakseen lukijoiden kysymyksiin Share International -lehden jokaisen numeron sivuilla. Tämä kooste on kysymyksiä ja vastauksia ohjelmasta New light on Age-old questions vuodelta 1996.

### Mitä enkelit ovat?

V: Enkeleitä on olemassa. Ne ovat kaikin puolin erillinen evoluutio ihmisiin nähden. Ikään kuin rinnakkainen evoluutio. Idässä niitä kutsutaan Deeva-evoluutioksi tai enkelievoluutioksi. Niitä on ihmisevoluution alapuolelta involuution polulta aina mahtaviin olentoihin – arkkienkeleihin – ihmiskehityksen reilusti ylittäviin evoluution polulla oleviin olentoihin saakka. Kyseessä on siten uskomattoman monipuolinen evoluutio aina materiaan saakka – näitä elementaaleja käytetään ylläpitämään planeetan materiaa. Ja evoluution polulla alemmat rakentajat, tällä nimellä niitä kutsutaan, ovat ne ketkä luovat puut, kukat, planeetan kasvuston, jotka hallinnoivat planeetan säätä, ketkä huolehtivat lähteistä ja joista – kaikki tuo on aktiivisuutta materiassa näiden pienen pienten ihmiskehitystä alempien deevisten eli enkelielämien osalta. Ja toimimalla tuolla tavoin ne vähän kerrassaan kehittyvät tullakseen lähemmäs ihmisevoluutiota.

Ihmiset tänä päivänä kokevat enkeleitä kautta maailman, joka maassa. Siitä on tulossa kaikkialla "ykköspuheenaihe", aina mediasta illallispöytiin ja niin edespäin. Nykyään jokainen on kokenut enkelin.

Nuo "enkelit" eivät ole enkeleitä, vaan ne ovat Mestareita. Mestarit käyttäytyvät kuin olisivat enkeleitä pelastaen ihmisiä kaiken maailman murhetarinoista: kuolemasta auto-onnettomuudessa, hukkumiselta taikka kalliolta putoamiselta tai mitä milloinkin. Nämä lukemattomat kerrat joissa tullaan "enkeleiden" pelastamiksi, ovat joka kerta Mestareiden työtä, kun He näyttäytyvät "enkeleinä". He voivat muuttaa ulkoasuaan tahtonsa mukaan. Ihmiset ajattelevat enkeleitä suuret siivet ja vastaavaa omaavina. Ei niillä ole suuria siipiä koska eivät niitä tarvitse. Kyse on ihmisten ajatusmallista koskien enkeleitä. Niinpä Mestarit käyttävät tuota ajatusmallia ilmestyen "enkeleinä" ja niin ihmiset sanovat enkelin pelastaneen heidät. Niin tapahtui, mutta sen teki Mestari.

Enkeleitä siis on, mutta niillä ei ole tällaista ihmisten kuvittelemaa kontaktia ihmiskunnan kanssa. Ei vielä, mutta jonain päivänä tulevaisuudessa ihmiskunnan ja enkelievoluution välillä tulee olemaan läheinen kontakti. Ne ovat suurenmoisia parantajia ja niillä on paljon annettavaa ihmisille parantamisen saralla.

### Tuo saa minut kysymään, onko meillä kullakin suojelusenkeli?

V: Meillä on kuin onkin suojelusenkeli ja ihmiset ajattelevat tullessaan pelastetuksi, että se oli heidän suojelusenkelinsä, joka oli heidän suojelijanaan. Mutta ei se mene niin. Suojelusenkeli ei suojele meitä tapaturmilta tai vaarallisilta onnettomuuksilta. Suojelusenkeli pitää ihmisen evoluution polulla. Se sen rooli on. Milloin saattaisimme livetä involuution polulle mustan magian seurauksena ja pahojen toimien takia, suojelusenkelin tehtävä on pitää meidät kaidalla tiellä kohti Jumalaa ja se on valon polku läpi evoluution prosessin ja sen kaitsijoita ovat nämä Mestarit, joista puhun.

### Eli niille voi puhua?

V: Emme voi puhua suojelusenkelillemme. Ihmiset rukoilevat niitä, mutta se on Mestarit, kutka kuulevat rukoukset ja vastaavat niihin.
