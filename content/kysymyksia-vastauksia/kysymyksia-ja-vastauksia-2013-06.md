---
title: "K & V kesäkuu 2013"
date: 2013-06-03T12:01:06+02:00
menu:
 main:
  identifier:  "2013-06"
  parent:  "kv"




ei_pvm: true
naytakk: false
naytavuosi: false
naytapvm: false

author: share.fi
type: 

toc: true

avainsanat:
 - Kysymyksiä ja vastauksia
 
aihealueet:
 - K&V
 

---
<p class="alustus">Benjamin Creme on luennoillaan vuosien varrella vastannut tuhansiin ja taas tuhansiin kysymyksiin Maitreya-ilmiötä koskien. Hän ottaa myös vastatakseen lukijoiden kysymyksiin Share International -lehden jokaisen numeron sivuilla. Nämä kysymykset ovat lehdestä 6/2013.</p>


<div class="qna">
<h1>Kysymyksiä ja vastauksia esoterisista seikoista ja Maailmanopettajan julkitulon vaiheista</h1>
<p>&nbsp;</p>
<p class="qna-q">K: Vieläkö Maitreya antaa haastatteluja Venäjällä? Ja jos, niin montako niitä on ollut tähän päivään mennessä?<p>
<p>V: Kyllä, kymmenen haastattelua Venäjällä. (11.5.2013 tilanne)</p>
<p>=&gt; Kaiken kaikkiaan <a title="Maitreya televisiossa 2010–2018" href="/maitreya/maitreya-televisiossa/#2013" target="_blank">Maitreyan tv-haastatteluja</a> on ollut 11.5.2013 mennessä 29 kpl USA:ssa, 14 kpl Meksikossa, 41 kpl Brasiliassa ja 10 kpl Venäjällä. Hänen haastattelunsa ovat edenneet maasta toiseen tässä nimenomaisessa järjestyksessä.</p>
<p class="qna-q">K: (1) Minua kiinnostaa tapahtuuko Henkisen Hierarkian Mestareiden julkisuuteen tulo samanlaiseen &#8221;inkognito&#8221; tyyliin, kuin jolla Maitreya alustavasti nyt toimii? (2) Olen ollut uskollinen Benjamin Cremen seuraaja jo useiden vuosien ajan ja käytän hyväkseni jokaisen mahdollisuuden levittää tarinaa edelleen. Kuitenkin minun on pakko myöntää, että kun tulen kohtaan jossa kerron Maitreyan tulevasta haastattelusta laajassa kansainvälisessä satelliittilähetyksessä ilman häivänkään todistetta, joka tukisi tätä väitettä, tuo uskomaton tarina muuttuu hieman naurettavaksi ja minä kadotan kuulijani. Aiemmin oli paljon helpompaa jakaa tätä informaatiota, ennen kuin Maitreya aloitti televisioesiintymisensä. Itse uskon asiaan ja minulla on omat teoriani, joilla perustella tämä outo tapahtumainkulku. Mutta minä olenkin ollut koko ikäni esoteerisen totuuden lukija. Normaalit ihmiset, jotka eivät ole aiemmin törmänneet tällaiseen tapaan tulkita totuutta ovat jo alun alkujaankin epäileväisiä. Olen onnistunut paremmin, kun olen jättänyt mainitsematta mystiset inkognitohaastattelut. Minua häiritsee tämä ristiriita.<p>
<p>V: (1) Tällä hetkellä maailmassa on 14 Mestaria, joista kukaan ei työskentele avoimesti, mutta jotka yhtä kaikki tapaavat ja opettavat omia oppilaitaan, kouluttaen näitä työhön, jota tullaan tekemään Julkitulon päivän jälkeen. Maitreya tulee toimimaan inkognito Julkitulon päivään saakka, samoin kuin Mestarit. Julkitulon päivänä Maitreya tulee julkistamaan tiedon Mestareiden olemassaolosta ja Heidän suhteestaan Häneen. Tämän jälkeen Mestarit tulevat yksi kerrallaan julkisuuteen, kun Heidän työnsä alkaa. (2) Maitreyan tuleminen puhumaan televisioon on eittämättä vaikea monien hyväksyä, jopa sellaisten kuin te, jotka tuntevat tarinan läpikotaisin. Fakta kuitenkin on, kuten olen usein sanonut, että Maitreyan on pysyttävä tuntemattomana aina Julkitulon päivään asti. Hänellä ei ole muuta vaihtoehtoa, koska Hänen on voitava tietää varmaksi se, että he jotka vaativat jakamisen periaatteen toteutumista sekä oikeudenmukaisuutta ja  rakkautta ratkaisuna ihmiskunnan moniin ongelmiin, tekevät niin omasta sydämestään lähtöisin, eivätkä sen takia, että seuraisivat auktoriteettia kuten Kristus, Messias, Maitreya Buddha, Krishna, Imam Mahdi tai Kalki Avatar tai kuka tahansa. Ihmiskunnalla on päätös tehtävänään ja tuo päätös pitää tehdä ei pelkästään enemmistön toimesta, vaan valtaenemmistön toimesta, joten Maitreyan on opetettava niin kuin olisi tavallinen ihminen ja yksi meistä monista. Tietystikin se seikka, että Hän kuitenkin on Maitreya, tekee Hänen sanomastaan lähtemätöntä niiden miljoonien sydämissä ja mielissä, jotka tarpeeksi rakastavat läheisiään, hyväksyäkseen jakamisen periaatteen ja oikeudenmukaisuuden kaikkia koskevaksi.</p>
<p class="qna-q">K: Koskien Maitreyan televisioesiintymisiä, on oltava mahdollista, että jotkut yksilöt olisivat nähneet Hänet sekä puhumassa yhdessä Maitreya&#8217;s Mission III -kirjan kuvaamista lukuisista uskonnollisista kokouksista että nyt televisiossa. Osaisivatko nämä yksilöt yhdistää nuo kokemuksensa ja oivaltaa, että kyse on samasta ihmisestä, kuitenkaan tietämättä, että kyseessä on Maitreya?<p>
<p>V: Hän on esiintynyt satoja kertoja eri ryhmille, muttei kertaakaan sellaisena kuin minkä näköinen Hän oikeasti on, ilman edes pientä naamiointia. Joten jotkut saattaisivat tunnistaa Hänet, mutta se ei olisi ongelma.</p>
<p class="qna-q">K: Mestarin sanoin -artikkeli &#8221;<a title="Mestarin sanoin 4/2013: Mestarien rooli" href="/mestarin-sanoin/2013-04-mestarien-rooli/" target="_blank">Mestarien rooli</a>&#8221; antaa ymmärtää, että muutos parempaan tulee olemaan verkkaista ja voi viedä jopa vuosikymmeniä ennen kuin nähdään selkeästi ja erehtymättä, että maailma on muuttanut kulkunsa uuteen ja positiiviseen suuntaan. Tuona aikana: (1) Tuleeko olemaan sotia ja verisiä mielenosoituksia sitä epäoikeudenmukaisuutta vastaan, jota näemme tänä päivänä; (2) merkittäviä maankuoren muutoksia, nopeata ilmastonmuutosta, maanjäristyksiä, tsunameita, kuivuutta, tulvimista ja tulivuoren purkauksia; (3) ja kaaosta joka johtuu taloudellisista häiriöistä? Kerrottehan meille jotain uutta, joka toisi lohtua meille, lapsillemme ja lastenlapsillemme.<p>
<p>V: Muutoksen tahti tulee tosiaan olemaan verkkainen, koska se perustuu ihmisten suuren enemmistön vaatimukseen tuolle muutokselle, siihen sitoutumiselle ja muutosten toteuttamiselle. Voi viedä vuosikymmeniä noiden muutosten toteutua, muttei niiden alkaa. Kyse on prosessista. Tuo prosessi alkaa pian Julkitulon päivän jälkeen. Maailman jakolinjat ovat ihmisten luomia ja nuo samat ihmiset tulevat olemaan paikalla pyrkien estämään muutoksia toteutumasta. Niinpä tulee olemaan kitkaa, mutta tulee olemaan aina vain vaikeampaa ihmisten pidätellä maailman yleistä mielipidettä kasvamasta, koska niin voimakas tulee olemaa reaktio Maitreyaan. (1) Ei sotia, mutta valtaisia mielenosoituksia muutosten puolesta ja niitä vastaan. (2) Tulee olemaan jatkuvia todisteita ekologisesta epätasapainosta siihen asti kun Maitreya ja Mestarit hyväksytään ja kunnes Heidän hyvää tekevät kätensä saatetaan kiinni ongelmiin. (3) Ihmiskunnan on ymmärrettävä, että taloudelliset ja muut ongelmat ovat seurausta omista virheellisistä toimistamme. Olemme vastuussa maailman kaaoksesta. Näin ollen, on myös meidän vastuullamme rajoittaa kaaosta ja oikaista se omilla toimillamme. Kuten Maitreya sanoo: &#8221;Ihmisen on toimittava ja pantava tahtonsa toimeksi.&#8221;</p>
<img class="alignright pc35" alt="Kylmäfuusio" src="https://sharefi-cdn.sirv.com/sharefi/kylmafuusio-e-cat-andreas-rossi.jpg" />
<p class="qna-q">K: Luemme Share International -lehteä suurella mielenkiinnolla. Sattumoisin olemme lukeneet, että italialainen tiedemies Andreas Rossi on huhtikuussa 2013 tuonut markkinoille matalaenergisen kylmäfuusioydinreaktorin (LENR) nimeltä E-Cat (energiakatalysaattori) hyödyntämään kiisteltyä ja mustamaalattua sekä todistamatonta kylmäfuusiomenetelmää. (1) Koska <a href="/lisatietoa/kylmafuusio/" target="_blank">kylmäfuusio</a> on Benjamin Cremen ennustamaa jo vuodesta 1979 lähtien ja koska ilmoitus läpimurrosta tehtiin professoreiden Fleischmann ja Pons toimesta ällistyneelle maailmalle vuonna 1989 metodista, joka pian tieteellisesti mustamaalattiin, mitä meidän tulisi ajatella E-Catin prosessista ja itse laitteesta? (2) Olisiko oikein ajatella, että kylmäfuusio on saavutettavissa, on käytännöllistä ja pian tulossa energianälkäisen ja epätoivoisen maailman saataville? (3) Olisiko myös oikein ajatella, että vuoden 1989 Fleishmannin ja Ponsin ilmoitus mustamaalattiin tieteilijöiden toimesta, joilla on omat etunsa ajettavana, kuten esimerkiksi maailman öljyriippuvuuden jatkumisella? Kaikki kommentit ja päivitykset olisivat suuressa arvossa.</p>
<p>V. (1) Minun tietoni on, että tämä laite on käyttökelpoinen, mutta ei ideaali, eikä tehokkain tapa valjastaa fuusioprosessi. Se on vain askel oikeaan suuntaan. Mestari Djwhal Khul ennusti Alice Baileyn välityksellä, että fuusioprosessi saavutetaan veden isotoopin avulla, joka tietysti on saatavilla kaikkialla. Andreas Rossin prosessi ei ole tuo sama tapa. (2) Kyllä, aivan oikein. (3) Valitettavasti tämä on totta.</p>
<p>Lue tämä <a title="Kylmäfuusio – luonnollinen ydinenergian muoto" href="/lisatietoa/kylmafuusio/">artikkeli vuodelta 1989 koskien kylmäfuusiota</a></p>
<p class="alignright pc35"><img alt="Kysymyksen maalaus on nähtävissä tmän Benjamin Cremen kirjan kannessa" src="https://sharefi-cdn.sirv.com/sharefi/kirja-the-awakening-of-humanity-kirjan-kansi.jpg" /><br /> 
Kysymyksen maalaus on nähtävissä tämän Benjamin Cremen kirjan kannessa</p>
<p class="qna-q">K: Haluaisin kysyä liittyen maalaukseenne &#8221;The Flame Coloured Deva&#8221;. Tiedän, että tämä maalaus on kertomanne mukaan tulisen ensimmäisen säteen tahdon ja voiman energian ruumiillistuma. Kun katson sitä, koen voimallistumisen tunteen itsessäni, mutta samalla koen oudon kylmän tunteen. Onko tämä kylmä tuntemus todella maalaukseen liittyvää? Liittyykö se ensimmäiseen säteeseen? Myöskin haluaisin tiedustella mitkä teidän maalauksistanne omaavat parantavia ominaisuuksia?<p>
<p>V: Ensimmäisen säteen säteily on sähkön säteilyä, joka olemukseltaan on vailla lämpöä. Sanoisin, että useimmat kuvistani omaavat parantavia vaikutuksia.</p>
<p class="qna-q">K: (1) Hyvin yleisesti puhuen, onko Alzheimerin tauti koskaan osa yksilön elämän sielun suunnitelmaa? (2) Jos se ei ole osa sielun suunnitelmaa jonkun elämässä, eikö se ole henkilökohtaista vaan pikemminkin seurausta jaetusta ihmiskunnan karmasta, joka on seurausta ympäristön saastumisesta? (3) Jos jollakulla on varhainen Alzheimer-diagnoosi, olisittteko samaa mieltä, että aikanaan järjestely eutanasiasta olisi paikallaan? (4) Jos olette eri mieltä, voisitteko selittää miksi?<p>
<p>V: (1) Ei, kyse on puhtaan fyysisestä tilasta. (2) Jossain määrin kyllä, (3) Ei. (4) Kukaan ei koskaan tiedä mitä kulman takana odottaa.</p>
<p class="qna-q">K: (1) Ovatko ihmisten kuolemat, joko miten se tapahtuu tai minkä ikäisenä, jollain tavalla ennalta määrättyjä syntymän yhteydessä? (2) Päättääkö sielu sairastumisen seurauksena päättää elämän?<p>
<p>V: (1) Joskus kyllä, yleensä ei. (2) Ei.</p>




</div>