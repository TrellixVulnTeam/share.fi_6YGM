---
title: "30 vuotta työtä Maitreyan julkitulon puolesta, 1982-2012"
date: 2012-05-10T00:01:06+03:00
menu:
 uutiset:
  name:  "30 vuotta työtä"
  identifier:  "julkitulost-30v"

aliases:
    - /30-vuotta-tyota-maitreyan-julkitulon-puolesta-1982-2012/

master:

ei_pvm: false
naytakk: false
naytavuosi: false
naytapvm: false

author: share.fi
type: uutiset
cover: "https://sharefi-cdn.sirv.com/sharefi/benjamin-creme-puhuu-1982-los-angeles-lehdistotilaisuus.jpg?cx=360&cw=686&cy=80"


avainsanat:
 - Uutiset
 
aihealueet:
 - Uutiset
 

---


<p class="alustus">Juhlistamme tällä artikkelilla nyt jo 30 vuoden ajan jatkunutta yhtäjaksoista työtä, jonka tarkoituksena on tuoda maailmanlaajuiseen julkiseen tietoon se seikka, että Maailmanopettaja Maitreya, joka tunnetaan Kristuksen, Imam Mahdin jne nimillä eri uskonnoissa, on tälläkin hetkellä olemassa fyysisessä kehossa ja että Hän odottaa ihmiskunnan kutsua voidakseen tulla laajaan julkisuuteen avuksemme ja tueksemme.</p>

<p>Vuosi 1982 oli käänteentekevä Maitreyan julkisuuteen tulon työssä. Tänä vuonna on kulunut 30 vuotta tuosta ajankohdasta ja juhlistamme siksi tuota merkittävää pitkäkestoista työtä. Vuonna 1975 englantilainen Benjamin Creme aloitti pitää viikoittaisia luentojaan Lontoossa ja 1970-luvun lopulle tultaessa hän oli alkanut saada luentokutsuja ympäri Euroopan ja matkusti kautta maanosan. Tammikuussa 1980 Creme kutsuttiin Yhdysvaltoihin ensi kertaa ja tammikuuhun 1982 tultaessa hän oli pitänyt jo yli 90 luentoa 28 eri Yhdysvaltain osavaltiossa sekä esiintynyt 70 kertaa radio- ja televisiohaastatteluissa USA:ssa.</p>
<p>Kymmenien miljoonien katsojien eteen Creme pääsi esiintymään 3.2.1982, kun hänet kutsuttiin suosittuun Merv Griffin -showhun kirjailija Gore Vidalin kanssa. Ohjelman jälkeen Los Angelesissa sijaitseva Tara Center -tiedotuskeskus sai yli 200 päivittäistä yhteydenottoa ihmisiltä, jotka halusivat lisätietoa Maailmanopettajan julkisuuteen tulosta. Ennen tätä, tammikuussa 1982, kuukausittain ilmestyvä Share International -lehti oli perustettu. Se oli tuolloin ja on edelleen aidolla tavalla kansainvälisen vapaaehtoisten yhteistyön hedelmä, jonka toimituskuntaan kuuluu ihmisiä mm. Euroopasta, Yhdysvalloista ja Japanista.</p>
<p>Maaliskuussa 1982 valtavan USA:n mediahuomion seurauksena tiedotusryhmät kautta maailman yhdistivät voimansa ja lanseerasivat kansainvälisen tiedotuskampanjan tiedottaakseen suurta yleisöä ja lehdistöä Maitreyan läsnäolosta. Muutaman viikon aikana vapaaehtoiset keräsivät pienlahjoituksina yli 250.000 dollaria, joiden turvin huhtikuun 24. ja 25. 1982 julkaistiin koko sivun ilmoitukset 18 eri sanomalehdessä eri maissa. Ilmoitusten tekstissä luki: &#8221;Maailma on kärsinyt riittävästi nälästä, epäoikeudenmukaisuudesta ja sodasta. Vastauksena avunpyyntöömme, Maailmanopettajana koko ihmiskunnalle, Kristus on nyt täällä.&#8221;</p>
<p>Ilmoitukset loivat laajaa kiinnostusta, joka kantoi vuosien ajan ja vielä tänä päivänä ihmiset pystyvät tunnistamaan itsessään sen uudistuneen toivon tunteen, jonka nämä ilmoitukset heissä aikaansaivat. Medialta tarvittiin kuitenkin edelleen kutsu Maitreyan tulla esiin, jotta Hän saattaisi avoimesti tulla laajaan julkisuuteen ja toiveena oli, että hiljattainen ilmoitusten tuoma julkinen kiinnostus ja median innostus saattaisi johtaa tähän tulokseen. Benjamin Cremen Mestari kuitenkin ilmoitti Cremelle, että Henkisellä Hierarkialla oli varasuunnitelma. Cremen kysyessä mikä se voisi olla, hän sai vastauksen: &#8221;Se olet sinä! Kerro maailmalle mitä asiasta tiedät.&#8221;</p>
<p>Siksi losangelesilaisessa Ambassador-hotellissa järjestettiin lehdistötilaisuus 14.5.1982. Yli 90 journalistia osallistui suuryhtiöistä kuten ABC, CNN, CBS, BBC, NBC, The Times, The New York Times, Newsweek, Time ja muista. Tilaisuus linkitettiin satelliitilla suorana lähetyksenä BBC:n &#8221;Nationwide&#8221; nimiseen ohjelmaan. Tilaisuuden aikana Benjamin Creme kertoi ensi kertaa missä Maailmanopettaja Maitreya oli ja asui – Lontoon aasialaisessa yhteisössä!</p>
<p class=""><img class="Sirv" data-src="https://sharefi-cdn.sirv.com/sharefi/benjamin-creme-puhuu-1982-los-angeles-lehdistotilaisuus.jpg" />
<br />Benjamin Creme puhuu Los Angelesin lehdistötilaisuudessa 14.5.1982</p>
<p>Tilaisuuteen osallistuneet journalistit olivat avoimia tiedolle ja taputtivat innoissaan tarpeelle jakaa maailman resurssit ja oikeudenmukaisuuden tarpeelle. Creme vetosi, että lehdistö osoittaisi pienen ryhmän luottotoimittajia keskuudestaan tekemään tutkimusmatkan Lontooseen, joka kävisi läpi tutkimusmatkan löytääkseen Maitreyan. Maitreya tulisi tuon työn tuloksena antamaan itsensä löytyä. Hra Creme muistelee tapahtumia: &#8221;Kun amerikkalainen media kysyi BBC:ltä mitä se aikoi, he vastasivat: &#8217;Emme mitään.&#8217; Amerikkalaiset kysyivät: &#8217;Miksette aio mitään? Kyseessähän on fantastinen tarina.&#8217; BBC vastasi &#8217;Kyllä me tiedämme, mutta me odotamme konkreettisempia todisteita.'&#8221; Yhtään journalistia ei tuolloin lähetetty matkaan, joten Maitreya ei voinut tulla julkisuuteen.</p>
<p>Vaikkakin lehdistötilaisuus oli Mestareiden näkökulmasta epätodennäköinen tapa julkitulon toteutumiseen, Heidän mielestään oli kuitenkin oikein edes yrittää siten. Olihan toiveita siitä, että Maitreya voisi tulla julkisuuteen lehdistötilaisuuden seurauksena. Kuten tänä päivänä tiedämmekin, suunnitelma ei toteutunut niin nopeasti. Maitreya ei voinut tulla julkisuuteen ilman kutsua, koska muutoin ihmiskunnan vapaata tahtoa olisi loukattu. Maailmanopettaja Maitreya ryhtyi siksi pitkälle julkitulon taipaleelle, joka nyt lähestyy päätepistettään.</p>
<p>Henkisen Hierarkian näkökulmasta vuoden 1982 tapahtumat nähtiin kuitenkin suurena saavutuksena julkitulon puolesta tehdyn työn näkökulmasta: miljoonien ihmisten tietoisuuteen saatiin välitettyä viesti siitä, että Maitreya on olemassa ja, että mikä Hänen keskeinen viestinsä on. Se tarmo ja energia, joka tuona käänteentekevänä vuonna 1982 vuodatettiin projektiin, aikaansain merkittäviä karmallisia vaikutuksia.</p>
<p>Kuluneena 30:na vuotena tuhannet ihmiset ovat löytäneet inspiraation elämäntyökseen kertoa muille Maitreyan julkitulosta. Valtavia muutoksia on tullut toteutumaan Hänen energioidensa seurauksena ja miljoonat ihmiset ovat saaneet syyn toimia maaimlanlaajuisen muutoksen puolesta. Tänä päivänä ihmiskunta on heräämässä ja on valmis työskentelemään yhdessä rakentaakseen uuden mailman.</p>
<p>Lue lisää: <a title="Usein kysytyt kysymykset" href="/usein-kysytyt-kysymykset">Kuka on Maitreya</a> ja usein kysytyt kysymykset?</p>