---
title: "Paavi Franciscus ja Dalai-lama peräänkuuluttavat Maitreyan prioriteetteja"
date: 2016-10-16T00:01:06+03:00
menu:
 uutiset:
  identifier:  "paavi-franciscus-dalai-lama-peraankuuluttavat-maitreyan-prioriteetteja"

aliases:
    - /paavi-franciscus-dalai-lama-peraankuuluttavat-maitreyan-prioriteetteja/

cover: "https://sharefi.sirv.com/sharefi/paavi-franciscus-dalai-lama-peraankuuluttavat-maitreyan-prioriteetteja.jpeg?cx=300&cy=220&ch=80&cw=80"

ei_pvm: false
naytakk: false
naytavuosi: false
naytapvm: false

author: share.fi
type: uutiset



avainsanat:
 - perustulo
 
aihealueet:
 - Uutiset
 

---
<p class="alustus">"Maitreyalla on jo nyt paikoillaan voimia, esimerkiksi nämä erityislaatuiset Paavi ja Dalai-lama. On muitakin, joita emme vielä näe tai joita emme vielä tiedä olevan olemassakaan, jotka ovat osa tätä ryhmää ja panostavat siihen. On joitain Mestareita, jotka ovat tuntemattomia. Tuossa ryhmässä ”voimia” on joukko Mestareita, jotka työskentelevät Paavin ja Dalai-laman kanssa." <em>Benjamin Creme syyskuussa 2016. Lue lisää alta.</em></p>

<p>Paavi Franciscus kehotti Puolan 2016 vierailullaan nuoria työskentelemään syrjittyjen eteen. Kansainvälisessä katolisten nuorten festivaalissa Krakovan lähellä 30.7.2016 hän sanoi: “Emme tulleet maailmaan muuttuaksemme vihanneksiksi… Me tulimme toista syytä varten: jättääksemme jälkemme. Meidän aikakautemme ei ole nuoria sohvaperunoita varten…” Hän sanoi, että jatkuva television katseleminen sohvalta, kun karmeat tapahtumat tuntuvat vain yhdeltä uutistarinalta muiden joukossa, turruttaa nuoret toisten kärsimystä kohtaan. “Monille on helpompaa ja vaivattomampaa kun heidän lapsensa ovat tylsämielisiä ja vaarattomia, ja sellaisia jotka sekoittavat onnellisuuden ja sohvan toisiinsa.”</p>
<p><img src="https://sharefi-cdn.sirv.com/sharefi/paavi-franciscus-dalai-lama-peraankuuluttavat-maitreyan-prioriteetteja.jpeg" width="690" height="450" alt="Paavi Franciscus Puolassa 2016" /></p>
<p><em>Paavi rukoili Syyrian puolesta ja sanoi, että maailma on sodassa. “Meidän reaktiollemme sotaan maailmassa on nimi: veljeys,” hän sanoi.&nbsp;</em><em>Aikaisemmin, 28. heinäkuuta, puhuessaan sadoille tuhansille pyhiinvaeltajille Krakovassa, hän varoitti nuoria tuhlaamasta elämäänsä, täyttymyksen etsimisen sijasta.</em></p>
<p>“Minulle on tuskallista tavata nuoria ihmisiä, jotka tuntuvat valinneen “ennenaikaisen eläköitymisen”. Minua huolettaa kun näen nuoria, jotka tuntuvat heittäneen pyyhkeen kehään, ennen kuin ottelu on alkanutkaan, jotka häviävät ennen kuin edes alkavat pelaamaankaan, ja jotka kulkevat ympäriinsä alakuloisina, aivan kuin elämällä ei olisi mitään tarkoitusta. Syvällä sisimmässään tällaiset nuoret ovat tylsistyneitä – ja tylsiä. Mutta on myös vaikeaa ja huolestuttavaa nähdä nuorten hukkaavan elämänsä etsiessään jännitystä tai tunnetta, että on elossa, valitsemalla pimeitä polkuja, joutuen lopulta maksamaan siitä hinnan – kamalan hinnan. On järkyttävää nähdä nuorten tuhlaavan jotkut parhaista vuosistaan, hukaten energiaansa houkuttelevia illuusioita jahtaamalla… niiden ryövätessä heiltä&nbsp;sen mikä heissä&nbsp;on parasta.”</p>
<p>“Joten kysyn teiltä: Juoksetteko hetkellisten houkutusten perässä, vai haluatteko tuntea voiman, joka voi antaa teille pysyvän tunteen elämän merkityksellisyydestä ja täyttymyksestä? Hetken houkutukset, vaiko armon voima?” Armeliaat sydämet ovat “valmiita syleilemään jokaista”, Paavi sanoi. “Armelias sydän on kykenevä tarjoamaan suojan niille, joilla ei ole kotia, tai jotka sen ovat menettäneet; se on kykenevä rakentamaan kodin niille, jotka ovat pakotettuja jättämään kotimaansa; se tuntee lempeyden ja myötätunnon merkityksen. Armelias sydän voi jakaa oman leipänsä nälkäisten kesken ja toivottaa siirtolaiset ja pakolaiset tervetulleiksi.”</p>
<h2>Väkivallasta</h2>
<p>Paavi Franciscus vastasi toimittajien kysymyksiin paluulennolla Krakovasta Roomaan 31.7.2016.</p>
<p>“En halua puhua islamilaisesta väkivallasta, sillä joka päivä selaillessani uutislehteä näen väkivaltaa täällä Italiassa – joku murhasi tyttöystävänsä ja joku toinen taas anoppinsa – ja nämä kaikki ovat katolilaisiksi kastettuja ihmisiä!… Jos puhun islamilaisesta väkivallasta, täytyy minun puhua myös katolilaisesta väkivallasta… ja ei, kaikki muslimit eivät ole väkivaltaisia, eivätkä kaikki katolilaiset ole väkivaltaisia.<br>
Uskon, että jotakuinkin jokaisen uskonnon sisältä löytyy pieni ryhmä fundamentalisteja… en usko olevan oikein, että Islam identifioidaan väkivallan kanssa. Se ei ole oikein, eikä totta… Erään afrikan maan apostolinen lähettiläs kertoi minulle, että heidän pääkaupungissaan, jossa hän toimii, on riemujuhlan pyhällä ovella aina tungosta. Toiset ihmisistä&nbsp;lähestyvät rippituolia – katolilaiset – toiset taas rukoilevat lehtereillä, mutta suurin osa heistä menee rukoilemaan Pyhän Marian alttarille… nämä ovat muslimeja, jotka haluavat osallistua riemujuhlaan. He ovat veljeksiä… Kun olin keski-Afrikassa, menin heidän luokseen ja jopa imaami tuli kanssani Paavimobiiliin – me voimme elää rinnakkain aivan mainiosti.”</p>
<p>“Kysyn… kuinka paljon on nuoria meidän Euroopassamme, jotka olemme jättäneet vailla tavoitteita, heitä joilla ei ole töitä… jotka käyttävät huumeita tai alkoholia, tai menevät sinne ja liittyvät fundamentalistiryhmiin.”</p>
<p>“Terrorismi lisääntyy kun muita vaihtoehtoja ei ole ja kun globaalin talouden keskus on rahan jumala, eivätkä ihmiset – miehet ja naiset – kun heidän tilalleen on asetettu raha. Tämä on perustavanlaatuista terrorismia koko ihmiskuntaa kohtaan! Ajatelkaapa sitä!”</p>
<p>(Lähde: <a href="//www.catholicnewsagency.com/news/full-text-of-pope-francis-in-flight-presser-from-poland-70432/"  class="external" rel="nofollow" target="_blank">Catholicnewsagency.com</a>; guardian.com)</p>
<p>&nbsp;</p>
<h2>Dalai-lama</h2>
<p>27. heinäkuuta 2016 Hänen Pyhyytensä Dalai-lama juhli syntymäpäiviään seuraavan viestin kera: “Rakkaat veljeni ja sisareni, haluaisin kiittää teitä terveisistänne ja onnentoivotuksistanne 81-vuotis syntymäpäivieni johdosta. Mikä tekisi minut vielä onnellisemmaksi olisi jos nämä onnentoivotukset muunnettaisiin laaja-alaisemmaksi lämminhenkisyydeksi; jos ihmiset toimisivat enemmän aidosta huolenpidosta toisiaan kohtaan. Yksinkertaisesti ilmaistuna se tarkoittaa: Auta toisia, jos voit. Jos et voi, vältä vähintäänkin vahingon aiheuttamista toisille.”</p>
<p>&nbsp;</p>
<h3>Dalai-laman vierailu Ladakhissa</h3>
<p><strong>Keskinäinen riippuvuus</strong></p>
<p>“Meidän ei tulisi pitää buddhalaisuutta vain uskontona, vaan myös tiedon ja opetuksen lähteenä. Mielen tieteenä se voi opettaa meille kuinka käsitellä häiritseviä tunteita kuten vihaa, mustasukkaisuutta ja ahneutta. Tämä voi tuoda mielenrauhaa, josta on hyötyä niin yksilölle, hänen perheelleen ja yhteisölle, kuin myös maailmalle suuremmassa mittakaavassa. Jos pratityasamutpadan idea, keskinäinen riippuvuus, ymmärrettäisiin laajemmalti, ei väkivallalle olisi sijaa veljiemme ja sisartemme keskuudessa.” (Zangdok Palrin luostarissa, 7.7.2016)</p>
<p>&nbsp;</p>
<h4>Sydämen koulutus</h4>
<p><img src="https://sharefi-cdn.sirv.com/sharefi/dalai-lama-vierailee-stok-intia-2016-08-08-Ladakh-G10-_DSC5348.jpg" alt="Hänen Pyhyytensä Dalai-Lama Stok-luostarissa Stokissa, Ladakh, J&amp;K, Intiassa 8.8.2016. Photo/Tenzin Choejor/OHHDL" /></p>
<p>“Monet opettajat Yhdysvalloissa, Euroopassa ja Intiassa ovat oivaltaneet, että moderni koulutus, materialistisine päämäärineen, ei ole riittävä. On myös tarvetta sisäiselle rauhalle. Se, mitä meidän täytyy tehdä, on ottaa holistisempi näkemys yhdistämällä mielen ja sydämen koulutus. “Mikä meidän suhteemme uskontoon onkaan, myötunnon ja rakkauden tarvetta ei ole kiistäminen. Me kaikki aloitimme elämämme äitimme rakkauden ja huolenpidon suojassa. Tänä päivänä tiedemiehet löytävät todistusaineistoa siitä, että ihmisen perusluonne on myötuntoinen, ja että vallan antaminen negatiivisille tunteille vahingoittaa meitä. “Huolimatta filosofisista eroavaisuuksista, opettavat kaikki maailman suuret uskonnot rakkauden, myötätunnon, anteeksiannon ja suvaitsevaisuuden tärkeyttä. Tästä yhteisestä päämäärästä johtuen tulisi uskonnollisten ihmisten kehittää kunnioitusta ja ihailua toisiaan kohtaan.” (Vierailulla Saboon ja Stokin kylissä, 8. 8.2016, jolloin nämä kuvat myös on otettu)</p>

<p><strong>Pyhiinvaellus tähdentäen uskonnollista sopusointua</strong></p>
<p>Ladakhin vierailunsa aikana Dalai-lama puhui uskoville&nbsp;buddhalaisessa Jokhangin temppelissä, kehottaen heitä käyttämään temppeleitä uskonnon harjoittamisen&nbsp;lisäksi opetuskeskuksina. Tämän jälkeen hän vieraili sunnimoskeijassa, jossa sunniyhteisön johtajat ottivat hänet vastaan. Sieltä hän suunnisti shiiamoskeijaan, jossa taas shiiojen johtaja ja papit ottivat hänet vastaan. Edustajat niin sunniyhteisöstä kuin buddhalaisestakin yhteisöstä ottivat osaa kokoontumiseen shiiojen rukoushuoneessa.</p>
<p>Selittäen uskontojen monimuotoisuuden tarvetta Dalai-lama sanoi:<br>
“Erilaiset filosofiat ovat tarpeellisia. Reilusti yli kahden tuhannen vuoden aikana kehittyi erilaisia tapoja elää. Suuria opettajia ilmaantui ja he levittivät rakkauden viestiä. Mutta johtuen erilaisista ympäristöistä, oli myös erilaisia tapoja elää. Tästä johtuen on myös erilaisia mielenluonteita. Siksi on myös välttämätöntä, että on erilaisia filosofisia näkemyksiä.”<br>
Eri filosofiat olivat yksinkertaisesti erilaisia tapoja vakaumuksen luomiseksi rakkauden tärkeyttä kohtaan. Jokaisella niistä oli omat voimalliset tapansa harjoittaa rakkautta.</p>
<p>Keskustellessaan islaminuskosta Hänen Pyhyytensä kertoi miten hän oli oppinut muslimiystäviltään, että aito islamin harjoittaminen on rakkauden harjoittamista. Aidon muslimin täytyy osoittaa rakkauttaan kaikkia Allahin luomia olentoja kohtaan. Yhtälailla tulee aidon buddhalaisen osoittaa rakkauttaan kaikkia tietoisia olentoja kohtaan. Erilaisista filosofisista eroavaisuuksista huolimatta on molemmilla yhteinen päämäärä.</p>
<img src="https://sharefi-cdn.sirv.com/sharefi/dalai-lama-vierailee-stok-intia-2016-08-08-Ladakh-G13-_DSC5404.jpg" alt="Hänen Pyhyytensä Dalai-Lama uudella Buddha-patsaalla Stokissa, Ladakh, J&amp;K, Intiassa 8.8.2016. Photo/Tenzin Choejor/OHHDL" />
<p>Puhuessaan konfliktista muslimiyhteisön sisällä Hänen Pyhyytensä sanoi: “On hyvin valitettavaa joutua näkemään, että monissa islamilaisissa maissa on olemassa konflikti shiiojen ja sunnien välillä. Tämä on hyvin surullista, etenkin kun uskonto on tämän konfliktin syy. On tärkeää muistaa, että niin shiiat, kuin sunnitkin ovat saman profeetta Muhammedin seuraajia. Molemmat tutkivat koraania ja rukoilevat viisi kertaa päivässä. Heidän tulisi laittaa pienet eroavaisuudet syrjään ja muistaa, että he ovat saman uskonnon harjoittajia.”<br>
Hänen Pyhyytensä pani merkille, miten valitettavaa on, että muslimiyhteisöä syytetään niin monista terrori-iskuista. Hän korosti sitä, kuinka tärkeää meidän kaikkien on muuttaa tällaista asennetta. “Vahingollisesti käyttäytyviä ihmisiä tulee aina esiintymään jokaisessa yhteisössä, olivat ne sitten buddhalaisia, juutalaisia, kristillisiä tai islamilaisia yhteisöjä.”</p>
<p>(Lähde: <a href="//www.dalailama.com/news/post/1426-pilgrimage-emphasizing-religious-harmony"  class="external" rel="nofollow" target="_blank">dalailama.com</a>)</p>

<h3>K&amp;V Benjamin Cremelle syyskuussa 2016, jossa Paavin ja Dalai-laman erityissuhde osana Julkituloa nousee esiin</h3>
<p><em>K: Kestääkö vielä pitkään ennen kuin todellinen muutos ilmenee?</em><br>
V: Ei. Se ei enää kestä kauaa. Se kuitenkin riippuu ihmisistä, ja on aina vaikeata absoluuttisesti kertoa mitä ihmiskunta tulee tekemään. Tämä siksi, että meillä on vapaa tahto. Mitä tulee niihin energioihin, jotka luovat tuollaisia olosuhteita, ne tulevat hiljenemään melko pian. Kaikki niveltyy siihen mitä ihmiset tekevät ja tahtovat. Loppujen lopuksi kyse ei ole Mestareiden harha-askelista, vaan ihmisten.</p>
<p>Maitreyalla on jo nyt paikoillaan voimia, esimerkiksi nämä erityislaatuiset Paavi ja Dalai-lama. On muitakin, joita emme vielä näe tai joita emme vielä tiedä olevan olemassakaan, jotka ovat osa tätä ryhmää ja panostavat siihen. On joitain Mestareita, jotka ovat tuntemattomia. Tuossa ryhmässä ”voimia” on joukko Mestareita, jotka työskentelevät Paavin ja Dalai-laman kanssa.</p>
<p>On myös ryhmiä, jotka itsessään muokkaavat maailmaa ja vähentävät jännitteitä.</p>
<hr style="margin: 40px;">
<p>Lue lisää <a href="/maitreya/maitreyan-prioriteetit">Maitreyan prioriteeteista</a></p>
<p>Lue lisää: <a href="/henkinen-ratkaisu-ihmiskunnan-ongelmiin-askelet-julkitulon-paivaan">Henkinen ratkaisu ihmiskunnan ongelmiin, askelet julkitulon päivään</a></p>