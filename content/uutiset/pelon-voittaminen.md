---
title: "Pelon voittaminen"
date: 2015-10-25T00:01:06+02:00
menu:
 uutiset:
  identifier:  "pelon-voittaminen"

aliases:
    - /paavi-franciscus-miksi-ainoa-rakentamisen-arvoinen-tulevaisuus-on-kaikki-mukaan-ottava/

cover: "https://sharefi-cdn.sirv.com/sharefi/mina-olen-se-pelon-voittaminen-isis-rintakoru.jpg?cx=330&cy=80&cw=250&ch=250"

ei_pvm: false
naytakk: false
naytavuosi: false
naytapvm: false

author: share.fi
type: uutiset

summary: "Ajatus on mekanismi, jonka avulla annamme muodon niille ideoille, jotka mieli luo. Mutta me emme ole mieli. Mieli on vain käyttöväline."

avainsanat:
 - perustulo
 
aihealueet:
 - Uutiset
 

---
<p>Ajatus on mekanismi, jonka avulla annamme muodon niille ideoille, jotka mieli luo. Mutta me emme ole mieli. Mieli on vain käyttöväline. Käyttöväline mille? Tarkoitus on itse selvittää mikä se on, ja sen voi selvittää vain kokemalla sen. Se ei ole jotain mistä voi puhua, mutta sen voi kokea, ja kun sen kokee, kun sallii itsensä olla olematta, kun on valmis kuolemaan ja luopumaan siitä jännitteestä, jonka luulee olevan sinä itse – se mikä on yksinkertaisesti vain halu kokea miellytystä, täyttymystä, kokemusta, mielihyvää, kivun välttämistä, pelkoa, siis kaikkea sitä mitä teemme – niin pian kuin annamme sen valahtaa pois ja olemme vain hiljaa sekä rauhassa, yhtäkkiä meidät täyttää rakkaus ja olemuksemme aito luonne. Tuo olemuksemme valaisee meidät ja näemme, että se on kaikki mitä on. Ei ole muuta. Emme ole olemassa erillisinä siitä. Se on rakkaus. Sitä voi nimittää miten haluaa, rakkaus ilo, hurmio – se on todellisuuden olemus, ja me aivan jokainen olemme se, joka hetki, ikuisesti, niin kauan kuin oleilemme siinä. Mutta meidän on oleiltava siinä.</p>

<p>Miten siinä oleillaan? Siinä oleillaan kuolemalla sille mikä ei ole sitä. Ole valmis kuolemaan kaikelle muulle, kaikelle mitä luulet haluavasi, mitä kaipaat, mitä toivot, minkä eteen pyrit ja anna sen kaiken mennä menojaan, ja kun teet sen, jotain erityislaatuista tapahtuu. Näet, että olet kaikki, kaikki mitä on olemassa. Jos katsot ympärillesi näet ihmiset, taivaan, puut, pensaat, talot, mutta olet kadonnut erillisenä muotona. Se on mitä olet. MINÄ OLEN SE. Beethovenin mahtava verkkainen Koraalisinfonian liikehdintä kertoo siitä. Hän jopa sanoo sen: MINÄ OLEN SE, MINÄ OLEN SE. Se liike on rakkauden luonteesta, kosmoksen ja Beethovenin ja kaiken olemuksen luonteesta. <p class="alignright pc55"><img src="https://sharefi-cdn.sirv.com/sharefi/mina-olen-se-pelon-voittaminen-isis-rintakoru.jpg" /><br>Kultainen Isis</p>On oltava kykeneväinen kuolemaan kaikelle sille mitä ei ole. Luovuttava siitä. Päästettävä siitä irti. Elämältä ei pyydetä mitään, ei tyydytystä, ei kaipuuta, ei mielihyvää, ei kivun välttämistä, ei pelon välttämistä ja kun sen tekee, mieli nousee eroon ja pois ja näet, että kaikki on sinua ja se on kaikki mitä on. Et ole erillinen. Erillisyys on illuusio ja pelko vallitsee niin kauan kuin koet erillisyyttä kaikesta. Ei ole muuta kuin se mikä on kaikki, mikä on hiekanjyväsessä, mikä on valtaisa, mikä on suunnaton ja loputon. Sillä on muoto eikä muotoa ja siltä tasolta kaikki mitä täällä tapahtuu on unta, leikkiä; Jumala leikkimässä ja luomassa. Me luulemme sen olevan totta. Se ei ole todellista, ei hetkeäkään. Me teemme siitä todellista ja siksi kärsimme. Kärsimyksemme on seurausta halusta. Niin yksinkertaista se on. Jos mielimme luopua kärsimyksestä, kivusta ja kertakaikkisesti kaikenlaisesta pelosta, meidän on lopetettava haluaminen, sillä pelko, kärsimys, kipu ja kaikki tuo, on suoraa seurausta halusta. (Benjamin Creme, kirjassa Maitreya’s Mission, osa II)</p>
<p>Lue Mestarin sanoin -artikkeli samasta aiheesta:&nbsp;<a href="/mestarin-sanoin/2015-09">Mestarin sanoin 9/2015: muutoksen pelon taltuttaminen</a></p>
<p><em>Valokuva: Photograph © Museum of Fine Arts, Boston. Winged Isis pectoral 538–519 B.C. Gold. Harvard University—Boston Museum of Fine Arts Expedition.</em></p>
