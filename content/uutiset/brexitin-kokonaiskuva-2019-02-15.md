---
title: "Brexitin suurempi kuva"
date: 2019-02-15T00:01:06+02:00
menu:
 uutiset:
  name:  "Brexitin suurempi kuva"
  identifier:  "brexit-suurempi-kuva"
 uudet:

ei_pvm: false
naytakk: false
naytavuosi: false
naytapvm: false

author: share.fi
type: uutiset

cover: "https://sharefi-cdn.sirv.com/sharefi/brexit-suurempi-kuva.jpg"


avainsanat:
 - Uutiset
 
aihealueet:
 - Uutiset
 

---


<div class="alustus">
<h1>
    Brexitin suurempi kuva
</h1>
<p>
    Peukalosääntönä voitaneen pitää sitä, että siellä missä ilmenee
    epäharmoniaa tai separatistisia taipumuksia, on hyödyllistä analysoida
    syitä niiden takaa. Jakautumiskehitys tuottaa eripuraa ja ryhmittymiä ja se
    saa kasvuvoimaa kaaoksen voimista. Varmastikin on viisaampaa valita
    yhtenäisyys ja työskennellä yhteisen hyvän eduksi. Yleinen taipumus
    ihmiskunnan kehittyessä ja laventaessaan kykyään identifioitua muihin –
    riippumatta siitä kuinka vierailta nuo ”muut” vaikuttavat – on liikkuminen
    kohti suurempaa yhteenkuuluvuutta, ja siltikin moninaisuutta aina
    kunnioittaen ja sitä ilolla tervehtien. Jokaisella kansalla on omat
    ainutkertaiset ominaisuutensa, mutta ne tulisi saattaa suuremman ryhmän
    palvelukseen.
</p></div>
<p>
    Tammikuussa 1971 Yhdistyneen kuningaskunnan parlamentti sopi liittymisestä
    Euroopan yhteismarkkinoille, kuten nimi tuolloin oli. Konservatiivien
    pääministerinä toimi Edward Heath, joka oli myös muusikko, meriä käynyt
    merimies ja jonkin sortin visionääri. Hän uskoi, että Britannian oikea
    asema tuona ajankohtana historiassa oli osana Eurooppaa, yhdentyneenä
    vuosisatoja kestäneen konfliktin jälkeen. Aina tuohon saakka Britannia oli
    pysytellyt Euroopan ulkopuolella, alun perin Winston Churchillin eli
    Britannian pääministerin ja Ranskan presidentin, Charles de Gaullen
    toimista. Molemmat toimien omista ”patrioottisista” tarkoitusperistään. Kun
    parlamentti päätti yhdentymisestä, Heath osaltaan istahti klavikordinsa
    äärelle ja soitti kiitollisuudesta yhden preludeista Bachin Das
    wohltemperierte Klavierista, joka kuvastaa rauhaa ja harmoniaa
</p>
<p>
    Vuosia myöhemmin, ja niin suuri oli tästä sopimuksesta noussut eripura,
    että vuosia myöhemmin tuolloin Työväenpuolueen pääministeriksi noussut
    Harold Wilson järjesti kansanäänestyksen tarjoten siten Britannian kansalle
    mahdollisuuden jäädä yhteisöön tai lähteä siitä. Kaksi kolmasosaa äänesti
    jäämisen puolesta.
</p>
<p>
    Päivää ennen äänestystä (4.6.1975) Benjamin Cremen kirje julkaistiin The
    Timesissa. Creme puhui voimallisesti jäämisen puolesta rauhan ja
    yhtenäisyyden nimissä. Kirje on luettavissa alla.
</p>
<img src="https://sharefi-cdn.sirv.com/sharefi/brexit-laajempi-kuva-the_times_1975-06-04_bc_letter.jpg" style="float:right;margin:15px;margin-right:0;" />
<p>
    Vaikkakin jäsenyys EU:ssa (joka oli muuttanut nimensä ja kasvanut 27
    jäsenmaan kokoonsa) tuotti Britannialle moni etuja, tuota jäsenyyttä on
    koko ajan vastustanut äänekäs vähemmistö oikeistolaisia, jotka vastustivat
    EU:n sääntelyä ja vasemmistolaisia, jotka näkivät EU:n ”kapitalistisena
    salaliittona”. Vuonna 2016 konservatiivihallitus, joka pelkäsi
    kannatuksensa murentumista voimakkaan oikeistolaiselle UKIP-puolueelle,
    pääministeri David Cameronin johdolla järjesti uuden kansanäänestyksen,
    olettaen että jäämisen kannattajat voittaisivat. Äänillä 51,9% eron ja
    48,1% EU-jäsenyyden puolesta, Brexitin kannattajat kuitenkin voittivat.
    Tätä kirjoitettaessa helmikuun alussa 2019, brittiparlamentti on edelleen
    tuskaisessa sekaannuksen tilassa koskien sopimusta Britannian eron osalta
    maaliskuun 2019 lopulla.
</p>
<p>
    Joitain päiviä ennen kansanäänestystä 23.6.2016 tuolloin jo hyvin sairas ja
    sokeutunut Benjamin Creme, auttoi vaimoaan Phyllis Cremeä kirjoittamaan
    Share Lontoon ryhmälle epämuodollisen kirjeen, ja taas puolustaen jäämistä
    Unioniin ja jälleen syynä yhtenäisyys. Kuten aina, Creme puolusti
    liikehdintää kohti yhtenäisyyttä ja poispäin separatistisuudesta ja hän
    näki kyseisen kansanäänestyksen hyvin regressiivisenä askelena. Cremen
    kirje on alla.
</p>
<p>
    <em>
        Creme on selväsanainen siitä, että meidän tulisi olla vastakin osana
        Eurooppaa. On totta, että hän ei kannata liittymistä yhteisvaluutta
        Euroon, mutta se on erillinen asia ja Britanniahan ei ole osa
        euroaluetta. Creme ei myöskään ole ylikansallisen supervaltion
        kannattaja. Jokaisen yksittäisen maan erityislaatuinen identiteetti on
        nimenomaan tärkeää ja sitä pitää ylläpitää, mutta sehän ei estä
        olemista osana myös osana suurempaa kokonaisuutta, olla yksittäistä
        valtiota paremmissa asemissa kamppailla sellaisia tärkeitä asioita
        vastaan kuten ilmastonmuutos. Me kaikki tiedämme, että Euroopalla on
        monia vikoja. Mutta mikäli me maana mielimme korjata niitä, varmaankin
        on parempi tehdä niin sisältä käsin eikä ulkoa käsin. Siten tässä on
        todellisuudessa kyse yksilöllisyydestä moninaisuudessa. Jokainen maa on
        yksilöllinen, mutta kullakin on paljon annettavaa suurelle
        kokonaisuudelle.
    </em>
    <em>(B.C. ja P.C. 21.6.2016)</em>
</p>
<p>
    <em></em>
</p>
<p>
    <em>
        Alkuperäistä viestiä ja kansanäänestyksen tuloksen selviämistä
        seuranneessa lisäisessä viestissä Creme totesi.
    </em>
</p>
<p>
    <em></em>
</p>
<p>
    <em>
        [Mestarit]uskovat yhtenäisyyteen moninaisuudessa ja siten päätös kohti
        Brexitiä on tästä näkökulmasta separatistinen ja eristäytymistä
        osoittava. Se oli sysäys menneisyyteen, jossa Britannia oli Iso, kohti
        päätösvallan takaisin ottamista, jotka molemmat ovat aina vain
        mahdottomampia maailmassa, joka – oikeutetusti – on aina vain
        keskinäisriippuvaisempi.
    </em>
</p>
<p>
    <em></em>
</p>
<p>
    <em>
        On selvää, että EU:lla on monia kapitalistiselle järjestelmälle
        luontaisia vikoja, mutta sen kokonaisedut kuten lait ihmisoikeuksien
        puolesta sekä yhteistyömallit tutkimuksessa ja uudistumiskyvyssä olivat
        haittoja suuremmat… Tärkeämpää vielä on tunne liikkeestä kohti
        suurempaa yhtenäisyyttä, itsemme näkeminen yhtenä suurena ihmiskunnan
        perheenä, ilman että menetämme elimellisen tärkeätä yksilöllisyyttämme.
        Varsinkin nuoret ihmiset kokevat ylpeyttä voidessaan nähdä itsensä
        kansalaisina Euroopassa yhtä lailla kuin Iso-Britanniassa.
    </em>
    <em>(B.C. ja P.C. heinäkuussa 2016)</em>
</p>
<p>
    Maitreyan näkökulma
</p>
<p>
    Seuraavassa lainauksia niistä Maitreyan viesteistä, jotka Hänen
    yhteistyökumppaninsa välitti Lontoon aasialaiselle yhteisölle ja jotka n
    jaettiin lehdistötiedotteina Share International -lehden toimesta ja jotka
    sittemmin on painettu osaksi kirjaa Maitreya’s Teachings: The Laws of Life.
</p>
<p>
    ”Euroopan Yhteisö – EY:n ihanteiden ei pidä muuttua liian yleviksi eivätkä
    ne saa vaarantaa yksittäisten maiden kansallisia ja kulttuurisia
    identiteettejä. Nuo ovat pyhiä asioita eikä niihin saa kajota. Mutta EY:llä
    on roolinsa maailman maiden ravitsemisessa.” (marraskuu 1989)
</p>
<p>
    “– – Maat tulevat ylläpitämään pyhän yksilöllisyytensä. Ruokaa, suojaa ja
    suojelua tulee tarjota ensisijaisena apuna, jotta tuhoisat nationalismin ja
    rasismin siemenet eivät saa tilaa kasvaa. Vapaakauppa ei ole samaa kuin
    kaikkien kansallisten rajojen valvonnan lopettaminen –– Jos sallimme tämän,
    kansalliset identiteetit tulevat kärsimään. Tämä kärsimys itsessään tuottaa
    kansallismielisyyttä ja rasismia, ja ne itsessään ovat tuhon siemeniä.”
    (syyskuu 1993)
</p>
<p>
Mestari Dhwhal Khul kirjoittaa kirjassaan    <em>The Externalisation of the Hierarchy</em> vuonna 1948 hahmotelmaa
    useista eri mahdollisista kansainvälisistä skenaarioista politiikan ja
    talouden aloilla. Hän päättelee, että perustuen ”kaikille indikaattoreille
    ja vallitseville globaalitrendeille, edelleen taltuttamaton tiettyjen
    voimakkaiden valtioiden ahneus on kieltämättä valloillaan.”
</p>
<p>
    D.K. kuvaili sitten erilaisia kansallisia, kaupan, kulttuurin ja
    geopolitiikan liittoumia, jotka voisivat johtaa jonkin yhden ideologian
    dominanssiin. Yksi mahdollinen skenaario oli seuraava.
</p>
<p>
    ”Maailma jakautuneena ’blokkeihin’ yhtenäiseksi avuksi ja taloudelliseksi
    jakamiseksi. Tästä ehdotettu sopimus Britannian, Ranskan ja Benelux-maiden
    kesken on orastava mahdollisuus, joskin sitä kuormittaa kyseenalaiset syyt,
    kun tarkastellaan Hierarkian näkökulmasta. Tämän sopimuksen suurin
    taustasyy on pelko, mutta siinä on siltikin sisään leivottuna toivon
    siemen. Itseisarvoisesti ei ole mitään väärää siinä, että mikä tahansa
    ryhmä maita ryhtyvät keskinäiseen apuun ja taloudelliseen yhteystyöhön.
    Väärä näkökulma tulee peliin mukaan kun ne seisovat yhtenä rintamana
    <em>
        yhdistyneenä jotain muuta maata tai mitä tahansa ihmisryhmää vastaan
    </em>
    .”
</p>
<p>
    ”Blokit itsessään voivat olla hyviä ja kunnollisia, mikäli ne noudattavat
    luonnollisia jakolinjoja, kielialueita ja kulttuurisia eroavaisuuksia. Ne
    voivat itseisarvoisesti olla hyviä, jos ne luodaan syinään taloudelliset,
    opetukselliset, uskonnolliset ja sosiaaliset tarkoitusperät eivätkä ne
    siten tuota syytä todelliseen huoleen. Tuon kaltaiset ryhmittymät olisivat
    kulttuurisia eivätkä sotilaallisia; taloudellisia, eivätkä ahneita; ja ne
    voisivat luoda normaalin sekä edistyvät liikehdinnän muodon poispäin
    separatistisesta menneen ajan kansallismielisyydestä ja kohti kaukana
    siintävän tulevaisuuden Yhden Maailman ja Yhden Ihmiskunnan syntyä. Tämä
    tullaan jonain päivänä näkemään, mutta ei vielä tänään. Ihmiskunta ei vielä
    ole valmis ylikansalliselle hallinnolle, eikä sillä olisi keskuudestaan
    tuottaa sellaista epäitsekästä ja kouliintunutta valtiomiestä, jota
    sellainen edellyttäisi. Nyt vielä, tuollaisessa järjestelyssä on enemmän
    siemeniä vaaraan kuin apuun. Yhtä kaikki kyse on unelmasta, joka jonain
    päivänä tulee toteutumaan, kunhan blokkien syntymisen ja toimimisen kautta
    ihmiset ovat itselleen osoittaneet kuinka elää ja työskennellä yhdessä.”
</p>

<p>
    ”YK on edelleen maailman toivo ja voi pysyä sellaisena.”
</p>