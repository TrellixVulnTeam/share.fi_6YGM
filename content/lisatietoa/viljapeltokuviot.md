---
title: "Viljapeltokuviot"
date:  2017-07-29T12:18:25+03:00

menu:
 main:

  identifier:  "viljapeltokuviot"
  parent:  "lisatietoa"

aliases:
    - /enkelit-kuvissa/
cover:
cover: "https://sharefi-cdn.sirv.com/sharefi/viljapeltokuvio-200907_crop_formation_waylands_smithy.jpg"

ei_pvm:  true
naytakk:  false
naytavuosi:  false
naytapvm:  false

author: share.fi






---
<h3>Lisätietoa viljapeltokuviot -ilmiöstä</h3>
<p><strong>Tällä sivulla on lisää tietoa viljapeltokuvioista ja linkkejä sivustoille, joilla on kuvattuna kuvioita ja toisaalta linkkejä Share Internationalin sivustolle, missä on englanninkielisenä luettavissa lisää aiheesta.</strong></p>
<ul>
<li>Voit tästä lukea&nbsp;<a href="http://www.share-international.org/archives/crop_circles/i_crop_circles.htm"  target="new" class="external" rel="nofollow">lisää viljapeltokuvioista Share Internationalin sivuilta.</a></li>
<li>Voit tästä myös&nbsp;<a href="https://www.share.fi/materiaali/viljapeltokuvio.pdf"  target="_blank">avata viljapeltokuviosta kertovan pdf-lehtisen</a>, jota voit vapaasti monistaa ja jakaa aiheesta kiinnostuneille.</li>
<li>Tässä on linkki kuvaaja&nbsp;<a href="http://www.temporarytemples.co.uk/imagelibrary/"  target="new" class="external" rel="nofollow">Steve Alexanderin kuvaamiin viljapeltokuvioihin.</a></li>
</ul>
<div class="qna">
<h3>Kysymyksiä ja vastauksia Benjamin Cremelle vuosien varrella esitettynä</h3>
<p class="qna-q">K: Onko Maitreyan ja viljapeltokuvioiden välillä jokin yhteys?</p>
<p>V: Viljapeltokuvioiden tekijänä on mitä me kutsumme UFOiksi ja UFOjen ja Maitreyan välillä on yhteys. Pääasiallisesti nämä UFOt tulevat Marsista ja Venukselta. Meidän planeettamme Hierarkia on yhteydessä Marsin ja Venuksen Hierarkioihin, sillä kaikkien planeettojen Hierarkiat ovat yhteydessä toisiinsa. Jokainen planeetta aurinkokunnassamme on asuttu, poikkeuksetta, mutta jos menisi Marsille tai Venukselle ei näkisi ketään, koska heidän kehonsa ovat korkeampaa eetterimateriaa. Jos sinulla olisi kyky nähdä korkeampaa eetterimateriaa, näkisit heidät aivan normaalisti. Et aivan meidän kaltaisenamme, mutta hyvin pitkälti. He eivät ole pieniä vihreitä oliota, joiden päistä tulee ulokkeita!</p>

<p class="alignright pc35"><img src="https://sharefi-cdn.sirv.com/sharefi/viljapeltokuvio-200906_crop_formation_avebury_20090403.jpg" /><br />Viljapeltokuvio Aveburyssa</p>

<p>K. Kuinka te tulkitsette viljakuvioiden ilmestymisen?</p>
<p>V: Tieto, joka minulla on viljakuvioista, on että niiden takana on, mitä kutsutaan UFO-aktiviteetiksi. UFOt tulevat pääasiallisesti Marsista ja Venukselta, eivätkä ulkopuolelta aurinkokuntamme. Kaikki aurinkokuntamme planeetat ovat asuttuja ja silti jos menisit Marsiin tai Venukselle, et näkisi mitään, koska kaikki elämä siellä on korkeampaa eetterimateriaa. UFO-ilmiö liittyy kiinteästi Kristuksen jälleentulemisen ja Henkisen Hierarkian paluuseen jokapäiväiseen elämäämme ja me olemme heille suuressa kiitollisuudenvelassa. He valvovat planeettaamme kokonaisvaltaisesti ja se on energeettisesti erittäin positiivista planeetallemme. Avaruusihmiset luovat näiden viljakuvioiden avulla fyysisen ilmentymän planeetan energiaverkosta ja jokainen kuvio on eräänlainen ”chakra”, magneettisen energian pyörre. Alettuaan ensin ilmestyä Englantiin niiden lukumäärä kasvaa ja niitä voi nyttemmin nähdä jo maailmanlaajuisesti. Aluksi, kuten aina, skeptikot kohauttivat niille olkaansa. En välittäisi, jos he olisivat todenneet etteivät kykene selittämään niitä, mutta he totesivat niiden olevan ”jonkin hullun tuulenpuuskan tekosia” ja sellainen on silkkaa älykkäiden ja ajattelevien ihmisten aliarviointia. Kukaan älyllinen olento ei usko selitystä, jos käy tutustumassa yhteenkään viljakuvioon itse. Jotta epäilyt eivät enää toistuisi, kuvioihin alettiin laittaa suorakaiteen muotoisia osia. Ja mikään tuuli ei puhalla suorakaiteena, tai kolmioina, tai näinä monimutkaisina kuvioina. Ne ovat kaikki ”idiogrammeja – käsitemerkkejä” ja jos tuntisi muinaisen Atlantiksen merkistöjä, osan niistä voisi tunnistaa siltä pohjalta. Niiden tarkoituksena, vaikkakin niillä on merkityksensä, ei kuitenkaan ole tulla tunnistetuksi varsinaisessa merkityksessään, vaan ne ovat muistutus tämän päivän ihmiselle kaukaisesta yhteydestämme avaruusveljiimme ja monet ymmärtävät sen intuitiivisesti.</p>
<p class="qna-q">K: Miksi reilusti suurin osa kuvioista löytyy Englannista?</p>
<p>V: Se on epäsuora ja hienovarainen tapa kiinnittää huomiota siihen, että Maitreya on Englannissa.</p>

<p class="alignright pc35"><img src="https://sharefi-cdn.sirv.com/sharefi/viljapeltokuvio-200907_crop_formation_waylands_smithy.jpg" /><br />Viljapeltokuvio Waylands Smithyssa</p>

<p class="qna-q">K: Useiden vuosien ajan mystisiä ympyröitä on ilmestynyt muun muassa englantilaisiin maissipeltoihin. Viime aikoina media on antanut näille tapahtumille lisää tilaa. Onko näiden kuvioiden aiheuttajana lentävät lautaset, kuten jotkut ajattelevat, Maitreyan valoalus, vai onko niiden taustalla jokin muu selitys. Harrier-hävittäjä syöksyi maahan lähellä yhtä tällaista kuviota. Luovatko ne magneettisia kenttiä, jotka voisivat häiritä koneen instrumentteja?</p>
<p>V: Nämä ufologeille jo vuosikymmenien ajan tutut ympyrät ovat todellakin seurausta avaruusveljien ja UFOjen toiminnasta. Ne luodaan ja jätetään tarkoituksella, merkkinä heidän olemassaolosta. Niiden erityislaatuinen rakenne ja tarkkuus toimii todisteena heidän korkeammasta teknologiastaan (siksi, vaikka maissi taitetaan spiraaleiksi ja muiksi muodoiksi, se ei koskaan vaurioidu). Niiden ympärille todellakin muodostuu magneettikenttä, mutta tällä ei ole mitään tekemistä lentokoneen onnettomuuden kanssa. Itse asiassa vain koneen pilotti löytyi yhden tällaisen kuvion läheltä ja itse kone syöksyi Irlanninmereen.</p>
<p class="qna-q">K: Mikä on Etelä-Englantiin ilmestyneiden viljapeltokuvioiden tarkoitus? Jos ne ovat UFOjen aiheuttamia, onko mahdollista että toiminta kyetään kuvaamaan Englannissa toimivien havainnoitsijoiden toimesta?</p>
<p>V: Poislukien muutamat pilat (karkeita yrityksiä toisintaa näitä mystisiä viljakuvioita) nämä viljapeltokuviot ovat avaruusveljien miehittämien UFOjen tekemiä. Niiden olemassaoloon on monitasoinen tarkoitus. Ensinnäkin niiden tarkoitus on muistuttaa meitä heidän olemassaolostaan. Tärkeämpää vielä, jokainen kuvio on magnetisoitu ja on määrätyssä paikassa maapallon magneettikehän ristikkoon nähden. Jokainen kuvio on kierre, joka kerää energiaa ja säteilee sitä ympärillensä. Yhdessä (ne eivät ole siis hutiloiden sijoitettuja) ne muodostavat toisiinsa kytkeytyneen energiajärjestelmän verkon, josta on paljon apua meille. Koska tämä verkosto muodostetaan tieteellisin perustein, on epätodennäköistä, että havainnoitsijaryhmä, vaikkakin hyvää tarkoittava, osuisi oikeaan paikkaan, jossa luodaan viljapeltokuvio tulevaisuudessa. Avaruusveljet tuskin ”tarjoutuvat” tekemään kuvion. He eivät tuhlaa energiaa.</p>

<p class="alignright pc35"><img src="https://sharefi-cdn.sirv.com/sharefi/viljapeltokuvio-2009-07_crop_formation_yatesbury.jpg" /><br />Viljapeltokuvio Yatesburyssa</p>

<p>K. Brittiläisessä&nbsp;<strong>Today</strong>-lehdessä (9.9.1991) oli artikkeli otsikoituna ”Miehet, jotka huiputtivat koko maailmaa”, jossa kaksi brittiläistä taiteilijaa myönsivät ”tehneensä 13 vuoden aikana ilmestyneet viljapeltokuviot”. Nämä miehet väittävät tehneensä pilan tekemällä viljakuvioita pitkin eteläistä Englantia ja osoittivat kykynsä Sevenoaksissa, Kentissä. Voiko tässä tarinassa olla perää?</p>
<p>V: Huijauksia on luonnollisesti ollut, mutta useimmiten ne ovat olleet varsin kehnoja. Nämä kaksi miestä näyttäisivät kehittäneen keinon, jolla he luovat kuvion, joka näyttää siltä kuin se ei olisi ihmisen tekemä. On kuitenkin täysin mahdotonta, että kaksi ihmistä olisi kaikkien, tarkkojen ja monimutkaisten kuvioiden takana, jotka ovat ilmestyneet samanaikaisesti eri puolilla maata. Se ei myöskään selitä useiden kuvioiden ilmestymistä Saksaan, Japaniin, USA:han, Belgiaan, Kanadaan jne. Miehet väittävät myöntäneensä tekonsa, koska ”monet ovat rahastaneet kuvioilla”, ilmeisesti viitaten niihin useisiin kirjoihin, jotka aiheesta on ilmestynyt. Panee miettimään kuinka paljon Today-lehti ja Rupert Murdoch on maksanut miehille. Mielenkiintoisesti he eivät väitä tehneensä moniosaisia kuvioita, mikä on suurten toisistaan erillään olevien ympyröiden kohdalla selvitettävä. Faktana pysyy, että poislukien jotkut huijaukset, suurin osa kuvioista on avaruusveljiemme tekemiä – osana pitkäaikaista energiapalvelusta – mikä tulee ajan myötä todistettua.</p>
<p class="qna-q">K: Luovatko avaruusveljet kuvioita ympäri vuoden, vaikkapa paljaaseen maahan tai ruohoon, joka olisi meille näkymätöntä? Vai toimivatko he vain kesäisin, kun pellot ovat täynnä viljaa?</p>
<p>V: Ympäri vuoden – ja he ovat tehneet tätä jo vuosien ajan.</p>

<p class="alignright pc55"><img src="https://sharefi-cdn.sirv.com/sharefi/viljapeltokuvio-200907_crop_formation_barbury_castle.jpg" /><br />Viljapeltokuvio Barbury Castlessa</p>


<p class="qna-q">K: (1) Onko tämä näin luotava magneettinen verkosto korvaamassa vanhan leyline-verkon? (2) Huomasimme energiaa Stonehengen lähellä, jonka olette sanonut olevan kuollut. Voisivatko nämä energiat olla peräisin lähellä olleesta kuviosta, monumentin eteläpuolella?</p>
<p>V: (1) Ei. Magneettikentän linjat muuttavat hitaasti paikkaansa. (2) Kyllä.</p>
<p class="qna-q">K: Käyttävätkö UFOT luomiansa uusia viljapeltokuvioita, vai ovatko ne levossa siihen asti, että koko verkosto on valmis?</p>
<p>V: Avaruusveljet eivät ”käytä” niitä, vaan ne on luotu meidän stimuloimiseksi ja tulevaisuuden käyttöä varten.</p>
<p class="qna-q">K: Miksi viljakuviot tehdään maissiin?</p>
<p>V: Koska maissi on kausikasvi ja sopii tällaiseen toimintaa, olematta kuitenkaan ”poistamattomissa”.</p>
<p class="qna-q">K: Onko kuviosta kerätty maissi energisoitua ja jos niin, onko siitä tehty ruoka myös energisoitua?</p>
<p>V: Kyllä, mutta se ei ole kuvioiden taustalla oleva syy.</p>

<p class="alignright pc55"><img src="https://sharefi-cdn.sirv.com/sharefi/viljapeltokuvio-200907_crop_formation_bishops_cannings.jpg" /><br />Viljapeltokuvio Bishops Canningsissa</p>

<p class="qna-q">K: Kiinnostuneina Wiltshiressä, Englannissa, raportoiduista viljakuvioista matkustimme sinne ystäväni kanssa nähdäksemme ne itse. Meillä molemmilla oli selkäkipuja ja istuimme kahdeksan ympyrän kuviossa miettien tuntisimmeko mitään energioita: ei mitään. Noin puoli tuntia myöhemmin poistuimme ja huomasin selkäkipuni hävinneen. Samoin oli käynyt ystäväni kivuille. Onko näillä kuvioilla parantavia energioita?</p>
<p>V: Ei. Energiat eivät ole parantavia sinänsä, mutta niillä voi olla parantava vaikutus.</p>
<p class="qna-q">K: Onko ihmisille eduksia saada kuvioiden energioita?</p>
<p>V: Kyllä, erittäin. Mutta on oltava huolellinen, ettei saa liika-annosta niistä.</p>
<p class="qna-q">K: Onko energioissa eri kohdissa kuviota jotain eroa?</p>
<p>V: Ei.</p>
<p class="qna-q">K: Miksi energiat tuntuvat erilaisilta eri kuvioissa?</p>
<p>V: Koska ne ovat eri energioita. Venuslaisten muodostamat kuviot, esimerkiksi, sisältävät eri energiaa, kuin vaikkapa marsilaisten luomat. Energioille herkälle ihmiselle erot ovat ilmeiset.</p>
<p class="qna-q">K: Mikä laadullinen ero marsilaisilla ja venuslaisilla kuvioilla on?</p>
<p>V: Hyvin pieni. Venus on mittaamattoman paljon edellä Marsia, mutta kuvioiden kyseessä ollessa erot ovat minimaalisen pieniä.</p>

<p class="alignright pc55"><img src="https://sharefi-cdn.sirv.com/sharefi/viljapeltokuvio-200907_crop_formation_little_london.jpg" /><br />Viljapeltokuvio Little Londonissa</p>

<p class="qna-q">K: Onko kuvion kierteen, chakran, vaikutuksella eroa, jos sen on luonut marsilainen tai venuslainen?</p>
<p>V: Pitkäaikaisessa vaikutuksessa on pieni ero, mutta käytännön tarkoitusta silmällä pitäen ero on – meille – minimaalinen.</p>
<p class="qna-q">K: (1) Onko mikään kuvio kuvaus marsilaisten tai venuslaisten kehosta, jonka tarkoituksena olisi hälventää meidän pelkojamme? (2) Onko teillä lupa kertoa minkä näköisiä he ovat?</p>
<p>V: (1) Ei. (2) He näyttävät hyvin pitkälti samalta kuin mekin. Ihminen on universaali luomus.</p>
<p class="qna-q">K: (1) Matkustavatko avaruusveljet aluksissaan suurissa ryhmissä, vai yksin ja (2) kuinka he jakavat viljakuvioiden teon keskenään.</p>
<p>V: (1) He työskentelevät suurissa ryhmissä. (2) He osaavat laskea.</p>
<p class="qna-q">K: Miksi he luovat ympyröitä ja näitä geometrisiä kuvioita?</p>
<p>V: Todistaakseen meidän hölmöille ”tiedemiehille”, etteivät kuviot ole tuulen tekemiä.</p>
<p class="qna-q">K: Onko energia saman suuntainen mihin maissi on laonnut?</p>
<p>V: Maissi makaa sen suuntaisesti, mihin energia virtasi.</p>
<p class="qna-q">K: Idahon yllä lentänyt pilotti näki maassa jättimäisen buddhalaisen merkin, Yantran. Kun se tutkittiin, sieltä ei löytynyt merkkiäkään ihmisistä tai jalanjälkiä. Kuka tämän olisi voinut tehdä? Onko merkki yhteydessä englantilaisiin viljapeltokuvioihin?</p>
<p>V: Minun saamani tiedon mukaan kyseessä on ihmisen tekemä merkki, joka ei ole yhteydessä viljakuvioihin ja on (sananmukaisesti) jättimäinen huijaus.</p>
<p class="qna-q">K: Sanooko Maitreya todella, että muilla planeetoilla on elämää ja, että on olentoja, jotka tulevat maapallolle vain suojellakseen meitä?</p>
<p>V: Tähän mennessä Maitreya ei suoranaisesti ole sanonut niin. Mutta hiljattain Hän puhui avaruudessa olevista muista olennoista, jotka ovat aina suojelleet ihmiskuntaa.</p>
<p>Kaikki planeetat ovat asuttuja. Minun kokemukseni mukaan UFOt ovat absoluuttisen tosia. Me emme normaalisti kykene näkemään niitä, koska niiden normaali olotila on korkeammassa eetterisessä materiassa, eikä kiinteässä fyysisessä. Kun me näemme ne, ne alentavat hetkellisesti värähtelytaajuutensa todisteeksi olemassaolostaan. UFOT ovat olemassa koko ajan tuhansina ja jopa miljoonina. Ne auttavat meitä monin tavoin ja ilman heidän apuaan tämä maapallomme olisi erittäin tuskallinen olinpaikka. Ne keräävät suuria määriä ydinsäteilyä, jota me päästämme ilmakehään ydinkokeiden seurauksena. Vaikka koe olisikin maanalainen, saastunutta ja myrkyllistä pölyä pääsee ilmakehään. Avaruusveljillä on imploosiolaitteita, joilla he neutralisoivat säteilyn. Ilman heidän apuaan jokemme ja virtamme olisivat juomakelvottomia: me olisimme sananmukaisesti kuoleman partaalla. Suurin joukoin epämuodostuneena syntyviä vauvoja olisi myös suorana seurauksena. Kaikki tämä johtuu ydinvoiman väärinkäytöstä. Ilman heidän apuaan olisimme todella kurjassa tilassa. (Lue lisää <a href="/kirjallisuus/#mmiii">Maitreya’s Mission III</a>, s.334)</p>
<hr style="margin: 25px 25%;" />
</div>
<h3>Benjamin Creme puhuu tällä videolla viljapeltokuvioista ja avaruusveljistä yleensä</h3>
<iframe width="560" height="315" src="https://www.youtube-nocookie.com/embed/J_ynn6sVJLg?rel=0&amp;controls=0&amp;showinfo=0" frameborder="0" allow="autoplay; encrypted-media" allowfullscreen></iframe>

<blockquote><p>Tämä valaiseva yhdysvaltalainen radiohaastattelu elokuulta 2015 avaa koko avaruusveljien tarinaa mainiosti. Englantia taitaville lukijoillemme suositeltavaa kuultavaa: <a href="http://content.blubrry.com/paranormalplus/Here_To_Help_UFOs_and_the_Space_Brothers-UFO_Encounters_92.mp3"  class="external" rel="nofollow" target="_blank">Gerard Aartsenin haastattelu</a><br>
<a href="http://www.bgapublications.nl/"  target="_blank" class="external" rel="nofollow">Aartsenin kotisivut</a></p></blockquote>