---
title: "Swami Premananda"
date:  2018-08-01T12:18:25+02:00

draft:  false

master: "Swami Premananda"
ei_pvm:  true
naytakk:  true
naytavuosi:  true
naytapvm:  false

aliases:
    - /swami-premananda-1951-2011/

author: share.fi

summary: "Swami Premananda oli suuri henkinen Avataara ja hän kuoli vuosia kestäneen epäoikeutetun vankilassaolon jälkeen 21.2.2011."



 
menu:
 main:
  name:  "Swami Premananda"
  identifier:  "swamipremananda"
  parent:  "lisatietoa"
---
<p class="alustus">Swami Premananda oli suuri henkinen Avataara ja hän kuoli vuosia kestäneen epäoikeutetun vankilassaolon jälkeen 21.2.2011. Vuosien varrella Share International on raportoinut Premanandan ihmeistä ja vaiheista hänen ashramissaan Intian Trichyssä, Tamilnadussa. Swami Premananda sanoi itsestään: ”Sai Baba on Sai Baba, suuri Avataara. Minä olen kuka olen, tavallinen ihminen, joka ei tiedä miksi hänelle on annettu joukko henkisiä lahjoja. On totta, että voin parantaa ihmisiä ja luoda esineitä tyhjästä, ja että minulla on erityislaatuisia voimia, mutta nämä kaikki tulevat Jumalasta. Minä itsenäni en osaa mitään.”</p>
<h2>Swami Premananda 1951-2011</h2>
<p class="aligncenter"><img src="https://sharefi-cdn.sirv.com/sharefi/swami-premananda-kasvokuva.webp" width="550" height="447" alt="" /><br />Vangittu Avataara – Swami Premananda – totuus voittaa lopulta</p>

<p>Vuonna 1951 Sri Lankassa syntyneen Premanandan syntymän ennusti suuri intialainen tietäjä. Jo hyvin nuorella iällä hän alkoi osoittaa merkkejä siitä mistä Avataarat yleensä tunnistetaan. Kun hän kasvoi kohti täydempää käsitystä erityislaatuisista lahjoistaan, hän antoi itsensä enenevässä määrin kohtalonsa täyttäviin tehtäviin ja rooliinsa ihmisten palvelijana.</p>

<p>Avataara on jo määritelmän mukaisesti korkeasti kehittynyt olento, joka tuo muassaan tiettyjä energioita maailmaan, ja olento, johon nuo energiat joko ruumiillistuvat tai joka ankkuroi nuo energiat maailmaan palveluksenaan ihmiskunnalle. Heitä on tiedetty olevan kautta historian kulun Intiassa ja muissa Aasian maissa suurina olentoina, jotka tuovat jonkin tietyn siunauksen ihmiskunnalle.</p>
<p class="alignright"><img src="https://sharefi-cdn.sirv.com/sharefi/swami-premananda-nuorena.jpg" width="299" height="226" alt="" /><br />
Swami Premananda nuorena</p>

<p>Vuonna 1969 kun Premananda puhui häntä kuulemaan saapuneelle yli 200 hengen ihmisjoukolle, hänen kehonsa alkoi yhtäkkiä hehkua ja hänen vaatteidensä väri muuttui okraksi. Tuo sari tai kaapu okran värisenä on hindutraditiossa vihkimyksen saaneen munkin tunnusmerkki. Premananda oli tuolloin vain 17-vuotias, mutta siitä pitäen hänet tunnettiin sanskriitin kielisen ja rakkautta tarkoittavan ”prema” ja äärimmäistä hurmiota tarkoittavalla ”ananda” mukaisella nimellään, eli Swami Premananda -nimellä. Hän itse lausui aikovansa siitä pitäen omistaa koko elämänsä henkiseen palvelukseen. Hän totesi elämänsä tehtävän olevan osoittaa Jumalan olemassaolo ja Jumalan rakkauden olemassaolo niin monelle ihmiselle kuin mahdollista omana elinaikanaan. Hän alkoi opettaa muillekin kuinka mieli voidaan saattaa hiljaiseksi ja kokea todellisuus.</p>

<p>Kolme vuotta ihmeellisen tapahtuman jälkeen kun hän oli perustanut ashramin – henkisen keskuksen – Premananda päätti myös perustaa orpokodin synnyinpaikkakunnalleen, Mataleen. Nimi, joka orpokodille annettiin, tarkoittaa ”Rauhan tyyssija kaikille uskonnoille”. Sama toistui joitain vuosia myöhemmin kun orpokoti ja ashram perustettiin Intiaan, noin 20 km päähän Trichyn kaupungista. Ashram avautui virallisesti 1989 ja orpokoti asuttaa noin 600 orpoa. Siellä kaikille lapsille annetaan ilmaiseksi ruokaa, vaatetus, suojaa, koulutusta ja lääkinnällistä apua.</p>

<p>Premanandan elämän rinnakkainen merkitys on ollut hänen olemassaolonsa syvästi henkinen puoli. On sanottu, että hän on Vivekandan, eli suuren ja oppineen tietäjän reinkarnaatio. On myös sanottu, että Premanandan tehtävänä on toimia Sai Baban työn avustajana ja täydentäjänä. Vuosittain, Shivan juhlien aikaan, Swami Premananda luo lingameita aivan samalla tavalla kuin Sai Baba on jo vuosien ajan tehnyt. Pyhien lingamien (ihmeenomaisesti ilmestyvien munan muotoisten kivi- tai metalliesineiden) luominen on mysteerinen tapahtuma, joka tuottaa siunauksen kaikille tuolloin paikalla oleville ja heille jotka ihastelevat lingamia milloin vain tulevaisuudessa. Lingamit pidetään useimmiten temppeleissä ja ne muodostavat keskeisen palveluskohteen.</p>
<p>Swami Premananda joutuu mustamaalauksen kohteeksi</p>

<p>Kuten monasti on hyvien hahmojen kysessä ollessa, aina on heitä, jotka pyrkivät heitä mustamaalaamaan. Swami Premananda koki sen omakohtaisesti marraskuussa 1994. Samalla kun hänen maineensa levisi ja kun maailman sivu saapui pyhiinvaeltajia pyytämään häneltä siunausta ja neuvoja, alkoi samanaikainen hyökkäys hänen maineensa mustaamiseksi. Oli suuri järkytys kun hänet pidätettiin ja kun pidätyksen syynä esitettiin syytteitä jopa raiskauksista ja murhasta.</p>

<p>Premanandan kannattajat olivat ymmärrettävästi huolissaan ja samalla on mielenkiintoista ja merkillepantavaa, että koettelemuksestaan vähääkään häiriintymättä Premanandan huumorintaju ja hyvä mieli säilyi läpi hänen vangitsemisjaksonsa. Vähän kerrassaan vankilasta tuli uusi ashram kun toiset vangit tulivat hänen luokseen kysymään neuvoja. Vankilaan saapui päivittääin vierailijoita ja vanginvartijat vakuuttuivat hänen selkeistä henkisistä lahjoistaan.</p>

<p>Swami Premananda ja samalla ashramissa pidätetyt muut todettiin ajan myötä syyttömiksi ja siltikin heidät tuomittiin ja vangittiin. Tämä siitäkin huolimatta, että todistajat todistivat että heidät oli väkivallan uhalla pakotettu todistamaan häntä vastaan ja vaikka DNA-todisteiden avulla syyttömyys voitiin todentaa.</p>

<p>Swami Premananda kuoli vankilassa 21.2.2011 17 vuoden vankeuden jälkeen. Hän itse hymyili loppuun saakka ja tapasi sanoa: ”En ole tehnyt mitään rikosta. Olen täysin antautunut korkeimman tahtoon. Totuus tulee lopulta voittamaan.”</p>


<p class="aligncenter"><img src="https://sharefi-cdn.sirv.com/sharefi/swami-premanandan-luoma-lingam-ihme-201104_muistotilaisuus-benjamin-cremen-mestari-vahvistaa-etta%CC%88-munan-muotoinen-lingam-oli-swami-premanandan-luoma-ihme.jpg" width="787" height="523" alt="" /><br />Swami Premanandan kuoleman jälkeen pidetyn seremonian yhteydessä pyhiinvaeltaja, joka oli keräämässä pois kukkia huomasi suuren lingamin kukkien keskellä. Lingam oli kumkum-tahnan peitossa. Benjamin Cremen Mestari vahvistaa, että munan muotoinen lingam oli Swami Premanandan luoma ihme. Lue <a href="https://share.fi/ihmeet-ja-merkit/lingam-2019/">vuoden 2019 lingameista</a></p>

<p>Lähteet: <a class="external" href="//www.share-international.org/archives/religion/rl_Premananda.htm">http://www.share-international.org/archives/religion/rl_Premananda.htm</a>, <a class="external" href="//sripremananda.org/teachings/swamijis-life-story/#prettyPhoto">http://sripremananda.org/teachings/swamijis-life-story/#prettyPhoto</a>, <a class="external" href="//www.share-international.org/magazine/old_issues/2011/2011-04.htm#swami">http://www.share-international.org/magazine/old_issues/2011/2011-04.htm#swami</a></p>