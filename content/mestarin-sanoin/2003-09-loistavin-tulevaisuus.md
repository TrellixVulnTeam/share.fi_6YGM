---
title: "Mestarin sanoin 9/2003: Loistavin tulevaisuus"

menu:
 masterarticle:
  identifier:  "mestarin-sanoin-2003-09"
  parent:  "2003"

master: "Cremen Mestari"

date: 2003-09-01T00:00:00+02:00
prevmonth: "7–8/2003: Rauhan ajatuksen tukeminen"
prevmonthLink: "2003-07"


aliases:
  - /mestarin-sanoin/2003-09/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

summary: "Lainaus: Ensimmäistä kertaa vuosituhansiin nämä ”ihmiset vailla vikoja” tulevat opettamaan ihmisille kuinka elää yksinkertaisesti ja hyvin, sekä rauhassa ja oikeanlaisissa ihmissuhteissa."
---
<p>Mistä, saatamme kysyä, tulee se näkemys, joka inspiroi ihmiset luopumaan menneen tavoista – sodasta, kilpailusta ja planeetan tuhoamisesta – ja siten johtaa jakamiseen, oikeudenmukaisuuteen ja rauhaan vievän polun luomiseen? Kuinka kauan ihmisten on odotettava, että tämän toteutuskelpoisuudesta saataisiin merkki? Minne ihmisten tulisi kääntää katseensa nähdäkseen edes toivon häivähdyksen? Epäilemättä maailmassa tapahtuu paljon sellaista, joka rasittaa jokaisen, paitsi ehkä kaikkein luottavimpien uskoa siihen, että tämä erittäin toivottava tapahtuma ei pelkästään ole mahdollinen, vaan myös varma.</p>
<p>Miltä pohjalta tällainen väittämä voidaan esittää? Mihin ylivoimaiseen tietoon se pohjautuu? Miten tässä epävarmassa maailmassa voidaan ylläpitää sellaista luottamusta? Vastaus näihin perusteltuihin kysymyksiin piilee siinä faktassa, jonka koko Hierarkia tietää (vaikkei kaikki ihmiset vielä niin teekään), että heidän päänsä ja johtajansa Maitreya itse on nyt jo useiden vuosien ajan ollut jokapäiväisessä elämässä ja, että monet heidän Veljistään yhtä lailla kulkevat ihmisten keskuudessa. Jo tämä seikka itsessään on ennenkokematon. Se tietää jotain uutta ja ihanaa ihmisille. Ensimmäistä kertaa vuosituhansiin nämä ”ihmiset vailla vikoja” tulevat opettamaan ihmisille kuinka elää yksinkertaisesti ja hyvin, sekä rauhassa ja oikeanlaisissa ihmissuhteissa.</p>
<p>Täten voidaan sanoa, että ihmisen tulevaisuus on taattu. Ihmisten tulee kuitenkin hyväksyä ja toteuttaa rauhan mekanismi: tiedostaa se, että ihmiset ovat tasa-arvoisia ja yhtä, jokainen on ilmenemä kaiken olevaisen läpäisevästä hengestä. Kun tämä ymmärretään selkeästi, ihmisillä ei tule olemaan suuriakaan vaikeuksia luoda rauhaan johtava polku. Oikeudenmukaisuus ja vapaus jumalaisina aspekteina tulevat saamaan uutta merkitystä ja tärkeyttä, sekä nopeuttamaan sen päivän saapumista, kun luonnonvarojen jakaminen saa oman luonnollisen ja loogisen sijansa, vastauksena ihmisten tämän päivän ongelmiin ja vaikeuksiin.</p>
<p>Sankarillinen</p>
<p>Tähän saakka kaikki tuollaiset ideat ja henkisen elämän osoitukset ovat olleet ihmisten itsensä tekemiä. Hidasta on totisesti ollut ihmisten reagoiminen näihin sankarillisiin esimerkkeihin. Siitäkin huolimatta, olosuhteet painostavat ihmisiä nyt poikkeuksellisen ja kestämättömän voimakkaasti – ihmisen on sopeuduttava ja muututtava, tai hävittävä.</p>
<p>Kun he etsivät vastausta ongelmiinsa he tulevat löytämään Maitreyan ja Hänen ryhmänsä valmiina reagoimaan, valmiina johtamaan ihmiset pois vaaroista ja lisähölmöyksistä. Heillä on vastaukset, jotka tähän asti ovat välttäneet ihmisten huomion, vastaukset, jotka ainoina takaavat tulevaisuuden, loistavimman mahdollisen tulevaisuuden koko ihmissuvulle.</p>