---
title: "Mestarin sanoin _10/2016: Apua tarvitaan – ja sitä tarjotaan"

menu:
 masterarticle:
  identifier:  "mestarin-sanoin-2016-10"
  parent:  "2016"

master: "Cremen Mestari"

date: 2016-10-01T00:00:00+02:00
prevmonth: "9/2016: Mestarin kommentti"
prevmonthLink: "2016-09"


aliases:
  - /mestarin-sanoin/2016-10/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

summary: "Lainaus: Yhtä lailla kaaos on vallalla poliittisissakin piireissä. Kansoja johtavat menneisyydelle omistautuneet ryhmät, jotka ovat kykenemättömiä näkemään etteivät heidän toimintatapansa enää ole oikeita tämän päivän ja huomisen tarpeita silmällä pitäen."
---
<p>Pian käy selväksi, että ilman apua ihmisillä ei ole enää kauaa korjata ekologiset, poliittiset ja taloudelliset ongelmat, jotka saavat aikaan kaaosta, vaaroja sekä sydänsuruja suurimmalle osalle Maan väestöä. Tilanne on ainutkertainen maapallon historiassa. Paljon riippuu ihmisen ymmärtämisestä, että planeetan kaitsijoina heillä on vastuu sen hyvinvoinnista sekä sen kaikkien luomakuntien hyvinvoinnista. Ja vastuu terveen sekä kukoistavan planetaarisen kodin luovuttamisesta tuleville sukupolville. Jos planeetta olisi ihminen, olisi vakavia epäilyksiä siitä, voisiko sitä enää palauttaa, niin epäterveeksi on planeetta tullut ihmisten petomaisen käytöksen sekä huolettoman välinpitämättömyyden seurauksena. Ihmisen sekä alempien luomakuntien koti on hoidettava takaisin terveeksi, täyttämään sen tehtävä kehittyvässä suunnitelmassa.</p>

<p>Yhtä lailla kaaos on vallalla poliittisissakin piireissä. Kansoja johtavat menneisyydelle omistautuneet ryhmät, jotka ovat kykenemättömiä näkemään etteivät heidän toimintatapansa enää ole oikeita tämän päivän ja huomisen tarpeita silmällä pitäen. Silmät sidottuna ja ylimielisinä he marssivat elämän näyttämöllä, kuin parhaat päivänsä nähneet näyttelijät, epävarmoina suunnastaan taikka repliikeistään. EXIT-kyltillä varustettu ovi väijyy suurena näille tuhoisille vallan väärinkäyttäjille.</p>

<p>Kaikista surullisimmat ovat silti taloudelliset ja sosiaaliset elämänalat. Samalla kun maailman varallisuus virtaa aina vain harvempiin käsiin, lukemattomat miljoonat anelevat saadakseen olemassaolon minimin. Miljoonat ovat liian heikkoja anellakseen ja kuolevat, unohdettuina, ennen kuin saivat edes maistaa elämää. Mitä ihmiset voivat tehdä korjatakseen nämä surulliset ja vaaralliset olosuhteet? Kenen puoleen he voivat kääntyä saadakseen apua kurjuuteensa?</p>

<p>On vain yksi auttava taho ihmisille heidän äärimmäisessä hädässään. Se apu on ihmisten, pyytäminen riittää. Me, teidän Vanhemmat Veljenne, toivomme vain teidän hyvinvointia sekä onnea ja olemme valmiita auttamaan teitä sekä osoittamaan suunnan kohti kaikille parempaa tulevaisuutta.</p>


<p>Me näemme kaikki ihmiset yhtenä, suuren perheen sisarina sekä veljinä. Yhtä lailla ihmisten tulee kitkeä sydämestään erillisyyden tunne ja löytää jälleen veljeyden todellisuus, joka on jokaisen ihmisen olemuksen sydämessä. Ihmiset, kaikki ihmiset, ovat Jumalia nupussaan ja tarpeiden tulee luoda ne olosuhteet, joissa kaikki voivat kukkia. Me autamme teitä mielellämme tekemään sen, kun te otatte ensimmäisen pienen askeleen siihen suuntaan. Tuo ensimmäinen askel ei ole vaikea eikä se ole täynnään riskejä. Teillä ei ole mitään menetettävää vaan jumalallisuutenne voitettavana: tuo ensimmäinen askel on jakaminen.</p>