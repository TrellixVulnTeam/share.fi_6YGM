---
title: "Mestarin sanoin _12/2003: Aika ilman edeltäjää"

menu:
 masterarticle:
  identifier:  "mestarin-sanoin-2003-12"
  parent:  "2003"

master: "Cremen Mestari"

date: 2003-12-01T00:00:00+02:00
prevmonth: "11/2003: Elämisen salaisuus"
prevmonthLink: "2003-11"


aliases:
  - /mestarin-sanoin/2003-12/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

lainaus: "Lainaus: He tulevat osoittamaan, että vain tämä tulee ikiajoiksi lopettamaan sodan vitsauksen, kauhun ruttotaudin ja että vain järkevä taloudellisten rakenteidemme uudelleenrakentaminen mahdollistaa rauhan sekä saattaa ihmiskunnan yhteen luottamuksen pohjalta. Näin tulee olemaan ja näin Maitreyan viisaus ja Hänen moraalisääntönsä tulevat läpäisemään ja muokkaamaan ihmisten ajattelun."
---
<p>Vaikkei siltä aina vaikutakaan, ihmiskunta etenee tasaista tahtia kohti omaa kohtaloansa. Nykytilanteen jännityksistä ja peloista huolimatta, Me teidän vanhemmat veljet, luotamme täysin siihen, että ihmiset heräävät huomaamaan vaarat ja ryhtyvät toimiin niiden suhteen. Tuo luottamus juontaa suurelta osin siitä tiedosta, että ihmiset eivät ole tehtävässään yksin, vaan saavat huolenpitoa ja apua Meiltä. Me emme näe ihmisiä erillisinä, vaan evoluution polulla käyvinä nuorempina veljinä, jotka kohtaavat ja ratkovat, Meidän avullamme, ne vaikeudet ja vaarat, jotka tuo polku asettaa yhtä lailla viisaalle kuin tietämättömällekin.</p>
<p>Ihmisten on ymmärrettävä, ettei tämä ole mikään tavallinen tai normaali ajankohta, vaan todellakin, tämä aika on luonteeltaan ja vaikutukseltaan käänteentekevä, aika ilman edeltäjää tai vertaista. Tästä syystä ongelmat ja vaarat ovat voimistuneet ja ne edellyttävät kaikkein suurinta huolellisuutta ihmisten ja Meidän toimissa. Fyysinen läsnäolomme ihmisten keskuudessa, vaikkakin suhteellisen vähälukuisina vielä, takaa sen että apumme on tarjolla laajemmassa määrin kuin koskaan ennen ja, että apumme on tehtävän tasalla.</p>
<p><strong>Luottamus</strong></p>
<p>Luottamuksemme tukena on se fakta, että Suuri Johtajamme, Maitreya itse, on ihmisten keskuudessa. Hänen voimavaransa ovat suunnattomat. Vielä kulissien takana, hän työskentelee herkeämättä tuodakseen rauhaa ja kehitystä ihmisten asioihin, etsien Lain puitteissa, tapoja oikoa monien keskenään sotivien tarkoitusperien solmut ja siten luoda olosuhteet, joihin todellinen rauha perustuu. Vain ja ainoastaan oikeudenmukaisuus voi tuoda ihmisten kaipaaman rauhan ja vasta, kun oikeudenmukaisuus vallitsee, voi sota muuttua hiipuvaksi muistoksi. Lähes jokaisessa maassa voi Maitreyan löytää luomassa apulaisten verkostoa jokaisella elämän alueella. Täten Hän koostaa uuden ajan rakenteita.</p>
<p>Nämä valikoidut työntekijät tietävät hyvin tehtävänsä. He tulevat pian tulemaan julkisuuteen ja tuomaan uutta ajattelua maailmaan, osoittaen kuinka ensiarvoisen tärkeätä on tehdä oikeudenmukaisuudesta ihmisten ensisijainen tavoite. He tulevat osoittamaan, että vain tämä tulee ikiajoiksi lopettamaan sodan vitsauksen, kauhun ruttotaudin ja että vain järkevä taloudellisten rakenteidemme uudelleenrakentaminen mahdollistaa rauhan sekä saattaa ihmiskunnan yhteen luottamuksen pohjalta. Näin tulee olemaan ja näin Maitreyan viisaus ja Hänen moraalisääntönsä tulevat läpäisemään ja muokkaamaan ihmisten ajattelun.</p>
<p>Monet reagoivat jo tähän opetukseen. Jokaisessa maassa syntyy ryhmiä, jotka vaativat sotien loppumista; oikeudenmukaisuutta ja vapautta kaikille; jakamista ainoana luonnollisena tapana taata rodun tulevaisuus; demonstroiden paremman elämän puolesta kaikille ihmisille. Ole huoleton, ihmiset heräävät kutsuun ja he tulevat varmasti voittamaan.</p>