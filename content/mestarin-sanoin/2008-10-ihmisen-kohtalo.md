---
title: "Mestarin sanoin _10/2008: Ihmisen kohtalo"

menu:
 masterarticle:
  identifier:  "mestarin-sanoin-2008-10"
  parent:  "2008"

master: "Cremen Mestari"

date: 2008-10-01T00:00:00+02:00
prevmonth: "9/2008: Nähkää Hänet ja iloitkaa"
prevmonthLink: "2008-09"


aliases:
  - /mestarin-sanoin/2008-10/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

summary: "Lainaus: Kun ihmisille valkenevat heidän todelliset kykynsä, he tulevat hämmästymään sitä luovuuden skaalaa, joka tulee olemaan heidän ulottuvillaan. Heidän ajattelunsa uskaliaisuus tulee aluksi ihmetyttämään heitä ja tulee ohjaamaan heidät tänä päivänä vielä käsittämättömiin projekteihin."
---
<p>Kun ihmisille valkenevat heidän todelliset kykynsä, he tulevat hämmästymään sitä luovuuden skaalaa, joka tulee olemaan heidän ulottuvillaan. Heidän ajattelunsa uskaliaisuus tulee aluksi ihmetyttämään heitä ja tulee ohjaamaan heidät tänä päivänä vielä käsittämättömiin projekteihin. Ihmiset tulevat huomaamaan, että he todellakin ovat Jumalia versossa. Ihmiset tulevat heräämään menneen syvästä unesta ja he tulevat karistamaan yltään välinpitämättömyyden painavan viitan, joka jo pitkään on estänyt heidän kehitystään. Näin tulee olemaan.</p>
<p>Ihmiskunta on nyt pitkään Maan päällä jatkuneen elämisen seikkailunsa käännekohdassa. Tästä pitäen, kaikki kehitys tulee olemaan ihmisen harkitun tahdon ja järjen tulosta. Enää eivät ahneus ja kilpailu hidasta hänen matkaansa kohti täydellisyyttä; enää eivät sota ja miljoonien puutostila tahraa hänen polkuaan; koskaan enää ei laittomuus ja hajottaminen tule hallitsemaan Maan päällä.</p>
<p><strong>Tikapuut</strong></p>
<p>Ihmisen jalka on jo hänet ylös tähtiin asti vievän tikapuitten ensiaskelmalla. Kun me, Vanhemmat Veljenne, otamme paikkamme rinnallanne, tulette näkemään meidät esimerkkeinä ja tulette innoittumaan meistä. Tulette näkemään, ettemme me tunne lainkaan kilpailua, ja että me arvostamme kaikkea elämää, muotoon katsomatta. Tulette myös näkemään, että me rakastamma ilman erottelua tai ehdollistamista ja, että me työskentelemme taukoamatta ja vain Suunnitelman toteutumiseksi. Suunnitelman mukaisesti ihmiset tulevat saavuttamaan tuon saman täydellisyyden. Meidän tehtävämme on näyttää ihmisille tietä.</p>
<p>Polkua tuohon täydellisyyteen on jo toistuvasti kuljettu ja me olemme panneet paikoilleen tarvittavat virstanpylväät: ihmisten on nähtävä ihmiskunta Yhtenä, Ainoan Isän lapsina, veljinä ja sisarina.</p>
<p>Vapaus ja oikeudenmukaisuus ovat olennaisia kaikille kaikkialla, ilman poikkeusta ja ne voidaan saavuttaa vain luottamuksen kautta. Yksinomaan jakaminen voi luoda tuon tarvittavan luottamuksen ja asettaa ihmiset polulleen kohti pyhyyttä.</p>
<p>Ollakseen onnellisia, ihmisten on elettävä Elämän lakien mukaan: Syyn ja seurauksen, Jälleensyntymän, Vahinkoa tuottamattomuuden ja Uhrautumisen lakien. Nämä perustavaa laatua olevat lait ovat virstanpylväät, jotka suojaavat ihmisen itsetuholta ja katumukselta.</p>
<p>Kun Maitreya astuu esiin ja kaikkien näkyville, tulette jälleen kuulemaan näistä laeista, sillä ne muodostavat kaiken Hänen oppinsa pohjan ja kaiken tämän planeetan elämän pohjan.</p>