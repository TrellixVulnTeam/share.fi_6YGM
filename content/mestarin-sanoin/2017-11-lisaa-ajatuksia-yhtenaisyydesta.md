---
title: "Mestarin sanoin _11/2017: Lisää ajatuksia yhtenäisyydestä"

menu:
 masterarticle:
  identifier:  "mestarin-sanoin-2017-11"
  parent:  "2017"

master: "Cremen Mestari"

date: 2017-11-01T00:00:00+02:00
prevmonth: "10/2017: Yhteistyön taito ja taide"
prevmonthLink: "2017-10"


aliases:
  - /mestarin-sanoin/2017-11/
  - /mestarin-sanoin-11_2017-lisaa-ajatuksia-yhtenaisyydesta/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

summary: "Lainaus: Mestarit kuitenkin näkevät maailman, joka on valmis muutokseen, ja maailman joka kaipaa sitä oikeudenmukaisuutta, joka tulee takaamaan uuden ja todellisen yhtenäisyyden kansojen kesken sekä maailman joka takaa sen rauhan, jota kaikki kaipaavat."
---
<p>Muutamaa poikkeusta lukuun ottamatta suurin osa kansakunnista etsii yhtenäisyyttä. Niiden toimet eivät ehkä aina tue tätä väitettä, mutta, ainakin sisäisesti, niiden toimien yleissuunta on yhdessä niiden liittolaisten ja ystävien kanssa saavuttaa yhtenäisyyden ilmaisu.</p>
<p>On kuitenkin joitain maita, joille niiden omien pyrkimysten saavuttaminen on tärkeämpää kuin maailman yhteisen yhtenäisyyden, siis rauhan takeen saavuttaminen. Nämä asenteet voivat muuttua ja joskus ne muuttuvatkin yhtäkkiä tai ajan mittaan, mutta tällä hetkellä voidaan puhua näistä maista.</p>
<p>Israel (säteet: sielu 3, persoonallisuus 6), kaapattuaan terrorin avulla palestiinalaisen kansan maan, on nyt oman turvallisuutensa pauloissa kaikkien muiden asioiden – mukaan lukien maailmanrauha – kustannuksella. USA:n turvallisuusneuvoston veto-oikeuden turvin se on suojassa kaikkia Yhdistyneiden kansakuntien määräyksiä vastaan, ja näin Israel kulkee uhmakkaasti kautta Lähi-idän. Kiitos USA:n, Israelilla on ydinase, jolla se tarvittaessa uhkaa Irania. Israelin kansa on vanha, mutta maa on kovin nuori ja uhmakas sekä taipuvainen holtittomuuteen.</p>
<p>Yhdysvallat (säteet: sielu 2, persoonallisuus 6) omaa sielunsa tasolta syvän ja aidon halun maailmanlaajuiselle rauhalle ja yhtenäisyydelle. Kuitenkin se on liian nuori, vaikutusvaltainen ja suuri ja se on persoonallisuutensa lumeen vallassa. Sen ideaali on yhtenäisyys ja rauha ja se kuvittelee osoittavansa sitä maailmalle. Se kuvittelee rauhan lopulta seuraavan siitä, että kaikki seuraavat amerikkalaisten mallia politiikassa, taloudessa ja uskonnossa. Tällä asenteella varustettuna se on pyrkinyt dominoimaan maailmaa, usein käyden sotaan rauhan nimissä (Korea, Vietnam, Irak, Afganistan). Maailma odottaa tämän lumeen voittamista ja USA:n toisen säteen sielun vaikutuksen tuntumista maailman asioissa.</p>
<p>Kun näin tapahtuu (ilmeisestikään ei ennen Kristuksen Julkitulon päivää), USA:n sielun sisäänrakennettu kaipuu yhtenäisyyteen tulee sysäämään sen toimintaan ja halu kokonaisuuden palvelemisesta tulee korvaamaan tämänhetkisen halun dominoida. Lukemattomat yksilöt tulevat ryhtymään suureen luokan maailman jälleenrakentamiseen. Kaikissa asioissa halu palvella tulee korvaamaan nykyisen ylemmyyden tunteen amerikkalaisissa ja todellinen rauhan aikakausi tulee seuraamaan siitä.</p>
<p>Iranilla on vanha ja lahjakas kansa, joka tällä hetkellä on repeytynyt kahtia halussaan yhtäältä järkevää ja maallista hallintoa ja toisaalta äärimmäisen fanaattista islamistista hallintoa. Iran on USA:n suuressa epäsuosiossa sen vuoksi, että sen tiedemiehet kehittävät ydinteknologiaa. Iranin tarkoitus ei koskaan ole ollut kehittää ydinarsenaalia, mutta se kokee olevansa uhattuna USA:n ja Israelin taholta, eikä vastentahtoisena asialle nyt enää näe vaihtoehtoa. Iranin säderakenne on sielu 2, persoonallisuus 4. Sen kansa on kypsä, kultivoitu ja rauhanomainen ja se on antanut paljonkin lahjoistaan, erityisesti Intialle.</p>
<p>Pohjois-Korea (säteet: sielu 6, persoonallisuus 4) on näistä maista nuorin, ja se syntyi alkuperäisen Korean jakautumisesta. Sen aikeet ovat vaikeimmat ennakoida, koska se on niin uppoutunut tarpeeseensa osoittaa maailmalle urheutensa. Valitettavasti se on saavuttanut tietynasteisen ydinaseosaamisen ja se voidaan nähdä jonkinasteisena epämääräisenä uhkana kansakuntien joukossa. Kuten on hyvin tiedossa, sitä dominoivat, pikemmin kuin johtavat, sen johtajat ja sitä tulee visusti tarkkailla YK:n toimesta. Sen kansa on perso ruoalle ja tunnustukselle. Kansojen tulisi olla anteliaita jakaessaan niitä molempia Pohjois-Korealle.</p>
<p>Keskivertotarkastelijan näkökulmasta tässä arviossa näyttäisi olevan paljon syytä pelkoon ja huoleen. Mestarit kuitenkin näkevät maailman, joka on valmis muutokseen, ja maailman joka kaipaa sitä oikeudenmukaisuutta, joka tulee takaamaan uuden ja todellisen yhtenäisyyden kansojen kesken sekä maailman joka takaa sen rauhan, jota kaikki kaipaavat.</p>