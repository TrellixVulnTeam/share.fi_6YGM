---
title: "Mestarin sanoin 5/2017: Merkittävä tilaisuus"

menu:
 masterarticle:
  identifier:  "mestarin-sanoin-2017-05"
  parent:  "2017"

master: "Cremen Mestari"

date: 2017-05-01T00:00:00+02:00
prevmonth: "04/2017: Vapauden ja oikeudenmukaisuuden tulevaisuus"
prevmonthLink: "2017-04"


aliases:
  - /mestarin-sanoin/2017-05/
  - /mestarin-sanoin-extra-paasiainen-2017-merkittava-tilaisuus/
  - /mestarin-sanoin-52017-merkittava-tilaisuus/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

lainaus: "Lainaus: Lupaa nyt tukesi jokaisen uhrauksen muodossa ja ota siten osaa kokonaisuuteen. Tee tästä ajasta antamisen aika; anna halusi palvella löytää täysi ilmaisunsa. Tiedä, että kun palvelet, työskentelet kohti Valoa ja virittäydyt paremmin sielusi tahdon yhteyteen."
---
<p>Joka vuosi, kuljettaessa kohti kevätkuukausia, tekee Hierarkia valmisteluja huhti-, touko- ja kesäkuun kolmea festivaalia varten. Kunakin vuonna, tämän ajanjakson lähestyessä, laitetaan liikkeelle suunnitelmia mahdollistamaan sen, että he, jotka etsivät Valoa ja tahtovat palvella, voivat tehdä niin entistä kokonaisvaltaisemmin ja tehokkaammin. Tämän kevään aikana aiomme tehdä merkittävän ilmestyksen. Näiden kuukausien aikana tulevat valtavan voimakkaat energiat virtaamaan maailmaan. Niiden tehostunut voima tulee johtamaan tiettyihin välien parantumisiin, jotka ovat kovin toivottuja tänä päivänä ja suuria ponnistuksia tullaan tekemään miljoonien ihmisten hyvän tahdon kanavoimiseksi. Tällä tavoin on toiveena, että ihmisten toimiin tulee suuria muutoksia, jotka estävät luisumisen syvemmälle kaaokseen ja sotaan.</p>
<p>Tätä voimistuneen aktiivisuuden ajanjaksoa Me kutsumme Henkiseksi Sysäykseksi ja tuon periodin aikana kaikki henkiset aktiviteetit tulevat voimistumaan moninkertaisesti. Kaikenlaiset henkiset toimet, jotka kumpuavat mistä tahansa uskomuksista tai traditioista, tulevat vahvistumaan näiden kuukausien aikana ja on mahdollista saavuttaa paljon, mikäli tästä tilaisuudesta otetaan irti täysi hyöty. Kaikkien, jotka haluavat palvella ja parantaa maailmaa, on hyödyllistä ottaa yhteys näihin energioihin sekä käyttää niitä ja näin ollen ilmentää niitä elämissään.</p>
<p>Me pyrimme vakiinnuttamaan ihmisten keskuuteen uudenlaisen yhteisen vastuuntunnon. Me pyrimme herättämään heissä halun yksimieliseen toimintaan. Me koetamme luoda sellaiset olosuhteet, joiden vallitessa nämä kaksi asiaa voisivat ilmentyä yhdessä ja siten johtaa muutokseen. Kaikki on energiaa; vain energiaa on olemassa. Näiden korkeampien energioiden vaikutuksesta Keskukseen – ihmiskuntaan, pyrimme Me synnyttämään uuden ilmapiirin maailmaan. Auttakaa meitä luomaan olosuhteet luottamukselle ja synnyttämään siten uutta toivoa maailmaan. Kylväkää rakkauden ja luottamuksen siemeniä ja katsokaa kun niistä itää toivo ja ilo.</p>
<p>Jokainen voi tehdä jotakin helpottaakseen veljiensä kärsimystä. Katso missä seisot ja mitä sinun tulisi tehdä.</p>
<p>Lupaa nyt tukesi jokaisen uhrauksen muodossa ja ota siten osaa kokonaisuuteen. Tee tästä ajasta antamisen aika; anna halusi palvella löytää täysi ilmaisunsa. Tiedä, että kun palvelet, työskentelet kohti Valoa ja virittäydyt paremmin sielusi tahdon yhteyteen.</p>
<p>Seiso Meidän rinnallamme ja ole mahdollistamassa ihmisten unelmien toteutua. Seiso Meidän rinnallamme ja voit luottaa Meidän apuumme ja inspiraatioomme. Seiso Meidän rinnallamme ja tee tekoja, joita pidit mahdottomina toteuttaa.</p>
<p>Kun näet Maitreyan, tiedät, että maailman on tullut aika tehdä päätös. Hän tulee pyytämään kaikkia niitä toimimaan, jotka haluavat pelastaa maailman. Liity heidän joukkoonsa, jotka toimivat ja palvelevat ja astuvat Elämän Suuren Virtauksen valtavirtaan. On tullut ennennäkemätön aika sinun työskennellä ihanteidesi eteen, ja tehdä toteen sydämeesi kätketyt unelmat. Tiedä, että et ole yksin, että miljoonat ihmiset halajavat samoja asioita. Liity kaikkien heidän yhteyteen, jotka tahtovat palvella ja kutoa valon verkon maailman ympärille. Muista, että olet maailmassa palvelemassa, ja että ainoastaan palvelemisen kautta voit kasvaa. Muista, että olet veljesi vartija ja hyväksy vastuusi veljesi tarpeista. Tarjotkaa itsenne, kuin ei koskaan aiemmin, kanaviksi, joiden kautta Me voimme työskennellä; niiden väkevien voimien muuntajiksi, jotka pian virtaavat teidän keskuuteenne.</p>
<p>Tällä tavoin voitte lyödä sinetin palvelulle tässä elämässä ja aikanaan liittyä Heidän joukkoonsa, jotka ovat menneet teidän edeltänne.</p>