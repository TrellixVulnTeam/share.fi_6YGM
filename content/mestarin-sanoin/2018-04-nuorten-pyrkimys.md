---
title: "Mestarin sanoin 4/2018: Nuorten pyrkimys"
menu:
  masterarticle:
    identifier:  "mestarin-sanoin-2018-04"
    parent:  "2018"

master: "Cremen Mestari"

date: 2018-04-01T00:00:00+02:00
prevmonth: "3/2018: Nuorten pyrkimys"
prevmonthLink: "2018-03"

cover:
aliases:
    - /mestarin-sanoin/2018-04/
    - /mestarin-sanoin-4_2018-nuorten-pyrkimys/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin
featured_image : false
toc: false

avainsanat:
 - Mestarin sanoin

aihealueet:
 - Henkinen Hierarkia

lainaus: "Lainaus: Yhdellekään oivaltavalle lukijalle ei tule yllätyksenä, että Mestareiden näkemyksen mukaan nykyinen kaoottinen taloudellinen tilanne ja siitä seuraavat sosiaaliset olot eivät tule jatkumaan enää kovin kauaa."

---
<p>Yhdellekään oivaltavalle lukijalle ei tule yllätyksenä, että Mestareiden näkemyksen mukaan nykyinen kaoottinen taloudellinen tilanne ja siitä seuraavat sosiaaliset olot eivät tule jatkumaan enää kovin kauaa. Emme myöskään odota tulevaksi yhtäkkistä muutosta ja paluuta vanhaan ”status quohon”. Planeetan ihmiset miljoonapäisenä joukkona ovat alkaneet tuntea vapauden tuoksun eikä heiltä enää kauaa voida kieltää tuota palkintoa.</p>

<p>Kautta maailman erityisesti nuorten keskuudessa voimallinen muutoksen kaipuu saa ilmenemismuotonsa. Nuoret haluavat uudenlaisen maailman ja uuden mallin, joka ottaa huomioon heidät ja heidän pyrkimyksensä. Nämä pyrkimykset tähtäävät oikeudenmukaisuuteen, jakamiseen ja mielekkääseen työhön sekä mahdollisuuteen kasvattaa perheensä sen tarpeet tyydytettynä ja rauhassa. Aivan liian kauan he ovat kuihtuneet köyhyydessä ja tarpeettomuudessa ilman sananvaltaa oman elämänsä suunnasta.</p>

<p>Tästä lukien maailman hallitusten on vakavasti huomioitava tämän tähän asti hiljaisen enemmistön pyrkimykset ja muutettava suunnitelmansa vastaavasti. ”Rikkaan ylhäisön” tulee olemaan vaikeata ylläpitää sitä ammottavaa kuilua joka on heidän ja tavallisen ”talonpojan” elämäntyylien välillä samalla kun tasa-arvon vaatimus aikaansaa muutosta. Tullaan ymmärtämään, että nykyisen kaltaiset taloudellisen vallan kahtiajaot ovat talouden epätasapainon syiden keskiössä.</p>

<p>Vanha valta luhistuu eikä yksikään hallitus voi pysäyttää tuota muutosta. Vesimiehen uudet energiat kasvavat voimakkaammiksi jättäen alleen vanhan korruptoituneen ja turmeltuneen vallan. Nuoret ja nuorenmieliset ovat ensimmäiset, jotka panevat merkille tämän uuden pyrkimyksen oikeudenmukaisuuteen. Halu oikeanlaisille ihmissuhteille pakahduttaa voimallisena nuorten sydämissä.</p>

<p>Samanaikaisesti Maitreya jatkaa edistysaskeliaan kansojen keskuudessa puhuen vapaasti oikeudenmukaisuuden tarpeesta sekä jakamisen ja rakkauden tarpeesta. Nämä ajatukset saavat paljon kannattajia kun nykyisen jännitteisyyden vaikutukset tunnetaan kautta maailman. USA:ssa ja Meksikossa, sekä Brasiliassa ja nyt Venäjällä, Maitreya esittää yleisölleen ne vaihtoehdot, jotka ihmiskunnalla on: jatkaa nykyisellä mielipuolisella ja ahneella polulla hävitykseen tai nähdä maailma yhtenä, siskoina ja veljinä kulkemassa kohti täydellisyyttä. Ja nähdä että vain jakaminen ja oikeudenmukaisuus voivat tuoda meille sen rauhan, jota me kaikki kaipaamme sekä maailman, joka kukoistaa Suunnitelman mukaisesti. Ja nähdä, että vain jakamalla sekä oikeudenmukaisuudella voimme löytää tiemme takaisin siihen Totuuteen ja Kauneuteen, jonka me joskus tiesimme ja jota me joskus kaitsimme.</p>

<p>Share International -lehden synnystä alkaen Benjamin Cremen Mestari on antanut artikkelinsa julkaistavaksi tuoreeltaan ja käytettäväksi silloin kun maailman tapahtumat sitä edellyttävät. Monet näistä artikkeleista tuntuvat todellakin jopa vielä ajankohtaisemmilta tänä päivänä kuin niiden ensijulkaisun yhteydessä.</p>