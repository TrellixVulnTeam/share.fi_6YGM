---
title: "Mestarin sanoin 4/2008: Ihmiset heräävät"

menu:
 masterarticle:
  identifier:  "mestarin-sanoin-2008-04"
  parent:  "2008"

master: "Cremen Mestari"

date: 2008-04-01T00:00:00+02:00
prevmonth: "3/2008: Kristus opettajana"
prevmonthLink: "2008-03"


aliases:
  - /mestarin-sanoin/2008-04/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

summary: "Lainaus: Me näemme uudenlaisen ja toivorikkaan polun alun tässä kehityskulussa. Tämä, todellakin, ilahduttaa sydämiämme ja on itsessään oikeanlainen reaktio Uuden Ajan energioihin."
---
<p>Saattaisi vaikuttaa mahdottomalta uskoa tai haihattelulta, mutta meidän, Vanhempien Veljienne, näkökulmasta tarkasteltuna merkittäviä muutoksia parempaan on käynnissä kautta maailman. Näemme kasvavan liikehdinnän kohti oikeudenmukaisuutta ja yhtenäisyyttä, sekä kasvavan havahtumisen sille, että rauhan on vallittava, mikäli ihmiskunta aikoo jatkaa evoluution polullaan. Tämä on merkittävä askel poispäin itsetuhon kuilulta.</p>
<p>On toki monia, jotka vielä kehittelevät ja parantavat sodankäyntivälineitä ja täten rikastuvat ja saavat lisää vaikutusvaltaa tässä kuolemankaupassaan. Ihmiset, kuitenkin, ovat heräämässä: uudenlainen rytmi soi rummussa ja ihmiset vastaavat siihen. Lähes jokaisessa maassa ihmiset tunnistavat uuden valon, kiitävämmän ajatuksen ja kasvavan toivon. Vapaus, oikeudenmukaisuus ja rauha alkavat tuntua olevan lähempänä, todellisempia ja saavuttamiskelpoisempia kuin koskaan aiemmin. Maailmanlaajuinen kommunikaatiojärjestelmä antaa ihmisille uudenlaisen tunteen heistä yhtenä ihmiskuntana. Tämä uusi tietoisuus ei ole kaikenkattava tahi täydellinen, tietenkään, mutta Me näemme uudenlaisen ja toivorikkaan polun alun tässä kehityskulussa. Tämä, todellakin, ilahduttaa sydämiämme ja on itsessään oikeanlainen reaktio Uuden Ajan energioihin.</p>
<p><strong>Kehityskulku</strong></p>
<p>Kun Maitreya astuu esiin ja alkaa avoimen toimintansa, tämä kehityskulku tulee voimistumaan ja siitä tulee joka maassa olevien hyväntahdon ihmisten tähtäin ja tarkoitus. Aina vain enenevästi, ihmiset tulevat ymmärtämään, että riippumatta rodun, värin tai uskonnon eroista, ihmiset kaikkialla ovat yhtä, ja että he kaikki tarvitsevat samat oikeudet ja vapaudet, kuin mitä jotkut kuvittelevat kuuluvan vain heille itselleen.</p>
<p>Maitreya tulee korostamaan ehdotonta rauhan tarvetta, ja että sodan kertakaikkiseen lopettamiseen päästään vain luottamuksen kautta. Jakaminen, näin Maitreya tulee kertomaan, on ainoa keino luoda tuo luottamus.</p>
<p><strong>Hoivaaminen</strong></p>
<p>Näin Maitreya tulee puhumaan ja näin Hän tulee hoivaamaan yhtenäisen ihmisyyden tunnetta meissä kaikissa ja jakamisen tarpeen tunnetta meissä. On tarpeetonta sanoa, etteivät kaikki ihmiset tule reagoimaan Maitreyan kutsuun yhtenäisyyden ja veljeyden puolesta, mutta kun järjen ja oikeudenmukaisuuden ääni lävistää ihmisten sydämet, aina vain useampi tulee huomaamaan totuuden Hänen näkemyksessään ja tarpeessa muutokseen. Näin tulee olemaan ja näin ihmiset tulevat heräämään Totuuden Valolle keskuudessaan ja he tulevat näkemään Hänet johtajanaan ja oppaanaan. Hellävaroen ja siltikin peräänantamattomasti, Hän tulee taivuttelemaan ihmiset toimimaan oman korkeimman etunsa mukaisesti. Kuin vanhempi veli, Hän tulee ohjaamaan perheensä nuoremmat jäsenet kunkin kohti omaa totuuttaan.</p>
<p><strong>Lähellä</strong></p>
<p>Tämä aika ei ole kovinkaan kaukana, todellisuudessa se on hyvin lähellä. Näe ja kuule maailman ihmisten kasvava ääni, kun toivo ja ilo yhtäläisesti kasvavat heidän sydämissään.</p>
<p>Silloin tulet tietämään, että pyörä on pyörähtänyt. Että kipu ja epäoikeudenmukaisuus eivät enää ole. Että sodan rienaus on ikuisesti mennyttä. Että Rakkauden Laki on löytänyt oikeutetun paikkansa ihmisten sydämissä kaikkialla tässä maailmassamme.</p>