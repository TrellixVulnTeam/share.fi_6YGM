---
title: "Mestarin sanoin _10/2014: Erottelun miekka"

menu:
 masterarticle:
  identifier:  "mestarin-sanoin-2014-10"
  parent:  "2014"

master: "Cremen Mestari"

date: 2014-10-01T00:00:00+02:00
prevmonth: "9/2014: Tie eteenpäin"
prevmonthLink: "2014-09"


aliases:
  - /mestarin-sanoin/2014-10/
  - /mestarin-sanoin-10-2014-erottelun-miekka/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

summary: "Lainaus: [E]rottelun miekan aiheuttaman selkeän vastakkainasettelun avulla, ihmiset voivat tehdä tulevaisuuttaan koskevan todellisen valinnan."
---
<p>Monet ihmiset uskovat, että Maitreyan maailmassa olosta huolimatta, kaikki muuttuu uhkaavammaksi ja epävakaammaksi kuin tähän asti. He ihmettelevät mitä Hierarkia tekee lieventääkseen niitä monia ongelmia ja vaikeuksia, jotka saattavat heidät pelokkaiksi sekä tämän päivän kohonneiden jännitteiden yllättämiksi.</p>
<p>Totuus on, että maailmaa valmistellaan. Suurten muutosten ja jännitteiden aikana, ihmiset tarkastelevat ongelmia rajallisella tarkastelukulmalla – joka heillä väistämättä on – koko yhteiskuntaan nähden. Ihmiskunta kuvittelee, että kaikilla näillä tapahtumilla on sama vaikutus ja tärkeys tulevaisuuteen nähden, kun totuus on aivan toisen näköinen, se minkä vain Mestarit voivat nähdä. Mestarit näkevät tapahtumat ikään kuin tasaisella alustalla ja vain mahdollisuuksina. He tietävät, että jotkin niistä tapahtuvat ja aiheuttavat muutoksia maailmassa, kun taas jotkut niistä kuihtuvat pois ilman vaikutuksia maailmaan. Vajaalla katsantokannallaan ihmiskunta näkee kaikki nämä tapahtumat vaikuttamassa tulevaisuuteensa, kun varmuudella näin ei ole. Mestareiden näkökulmasta tarkasteltuna ihmiskunta ei milloinkaan aiemmin ole ollut näin valmis sille uudelle maailmalle, jonka tulevaisuus tuo tullessaan. Se ei milloinkaan ole ollut näin lähellä yhteiseen hiileen puhaltamisen valmiutta ja valmiutta inspiraation aikaan.</p>
<p>Kun Kristus sanoi palaavansa (sellaisena ajankohtana, jota emme odottaisi), Hän ei toisi muassaan pehmeitä vääristeleviä rauhan sanoja, vaan Hän toisi muassaan miekan, erottelun miekan, jolla Hän erottaisi isän pojastaan ja veljen veljestään. Kyse on nimenomaan siitä erottelun miekan toiminnasta, jota näemme tänä päivänä. Maitreyan rakkauden energia stimuloi kaikkia: häntä joka rakastaa ja joka työskentelee jakamisen ja oikeudenmukaisuuden puolesta, mutta myös häntä, joka aiheuttaa skismaa ja jakolinjoja sekä ahneutta maailmaan. Tällä tavoin erottelun miekan aiheuttaman selkeän vastakkainasettelun avulla, ihmiset voivat tehdä tulevaisuuttaan koskevan todellisen valinnan. Kaikkia ihmisiä koskevan valinnan, joka koskee köyhiä ja nälkäisiä siinä missä rikkauksien ihmisiä ja maailmanrauhan särkijöitäkin. Meidän jokaisen on valittava kummalta puolelta me itse löydämme totuutemme.</p>