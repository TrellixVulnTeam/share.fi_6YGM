---
title: "Mestarin sanoin 3/2018: Muutos kohti yhtenäisyyttä"

menu:
 masterarticle:
  identifier: "mestarin-sanoin-2018-03"
  parent: "2018"

master: "Cremen Mestari"

date: 2018-03-01T00:00:00+02:00
prevmonth: "01/2018: Voitto on varma"
prevmonthLink: "2018-01"


aliases:
  - /mestarin-sanoin/2018-03/
  - /mestarin-sanoin-32018-muutos-kohti-yhtenaisyytta/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

summary: "Lainaus: Miljoonat ihmiset ovat tänä päivänä koulutettuja ja varmoja omista tarpeistaan: rauhaa, työtä ja toivoa tulevaisuuttaan kohtaan. Myös kasvava yhtenäisyyden tunne kielii heidän odotuksistaan ja vaatimuksistaan."

---
<p>Kun ihmiset tulevat viimein pääsemään kartalle nykytilanteestaan, on heidän kiistatta myönnettävä, ettei kaikki ole ihmiskunnalla kunnossa. Poliittiset, taloudelliset, sosiaaliset ja ympäristölliset olosuhteet ovat tulvillaan ongelmia, jotka koettelevat aivan jokaisen maan neuvokkuutta ääriinsä asti. Jopa niissä maissa, joissa näyttäisi olevan taloudellinen ylivalta tällä hetkellä, on ongelmia, jotka estävät niiltä sen helppouden, jonka niiden vaurauden myötä heille luulisi kuuluvan. Mikä estää valtioita saavuttamasta suhteellista tasapainoa ja hyvinvointia? Miksi jopa pitkäikäiset, paljon nähneet ja vauraat valtiot syöksyvät äkkiarvaamatta keskelle kaaosta ja konflikteja? Mikä aiheuttaa kärsimystä ja koettelemuksia niin monille; mikä estää laajemman tunteen ja ilmaisun yhtenäisyydestä?</p>
<p>Vastaukset näihin kysymyksiin ovat moninaiset, mutta niitä kaikkia yhdistävä tekijä on se ajanjakso, tuo hetki tämän Maapallon historiassa, jolloin nuo kysymykset esitetään.</p>
<p>Tämä ajanjakso on erilainen kuin mikään aiempi maailman historiassa. Tapahtumaisillaan olevat muutokset ovat valtaisia, ne ylittävät täysin ihmisen käsityskyvyn ja ne tulevat muuttamaan elämän, sellaisena kuin me sen tunnemme, perustavanlaatuisesti ja peruuttamattomasti.</p>
<p>Nämä muutokset tapahtuvat kaikilla tasoilla, joidenkin niistä kehittyessä hitaasti, jopa itse maan kuoressa; toisten taas edetessä alati kiihtyvällä vauhdilla, haastaen ihmisten kyvykkyyttä oikeanlaiseen suhtautumiseen.</p>
<p>Hyödyttömiä tässä yhteydessä ovat taaksepäin suuntautuvien, aseman ja vallan lumeisiin sokaistuneiden poliitikkojen nuutuneet ideat. Ihmiset ovat niitä, jotka ovat tänä päivänä edellä johtajiaan ja he tuovat kuuluviin näkemyksiään ja tarpeitaan. Ihmisten ääni on maassa toisensa perään tulossa aina vain kohdistetummaksi ja selkeämmäksi. Miljoonat ihmiset ovat tänä päivänä koulutettuja ja varmoja omista tarpeistaan: rauhaa, työtä ja toivoa tulevaisuuttaan kohtaan. Myös kasvava yhtenäisyyden tunne kielii heidän odotuksistaan ja vaatimuksistaan. He tietävät, etteivät ole yksin maailmassa, vaan että heillä on miljoonia veljiä ja sisaria joka puolella, jotka kaikki jakavat samat huolet ja tarpeet. Tällä tavoin, vaikkakin ehkä tietämättöminä Hänen läsnäolostaan ja opetuksistaan, reagoivat he Maitreyan energiaan ja vaikutukseen ja he ovat rakentamassa tulevaisuuden puitteita.</p>