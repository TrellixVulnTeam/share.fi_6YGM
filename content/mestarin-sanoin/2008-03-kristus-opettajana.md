---
title: "Mestarin sanoin 3/2008: Kristus opettajana"

menu:
 masterarticle:
  identifier:  "mestarin-sanoin-2008-03"
  parent:  "2008"

master: "Cremen Mestari"

date: 2008-03-01T00:00:00+02:00
prevmonth: "1–2/2008: Kutsu medialle"
prevmonthLink: "2008-01"


aliases:
  - /mestarin-sanoin/2008-03/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

lainaus: "Lainaus: Monet odottavat Kristusta tuomarina, joka on lähetetty hillitsemään ja rankaisemaan lainrikkojia. Maitreya, Kristus, on Opettaja ja tulee todellakin opettamaan ihmisille Elämän Lakeja, mutta tuomari Hän ei koskaan ole ollut, eikä rangaistus sananakaan kuulu Hänen valikoimaansa. Hän tulee puhumaan inspiroidakseen ihmisiä ymmärtämään itsensä lihaan syntyneinä sieluina, jotka matkaavat yhdessä itsensä-tunnistamisen matkaa, ja jotka auttavat toinen toisiaan matkan varrella."
---
<p>Monet odottavat ja olettavat Kristuksen julkituloa, mutta omaavat kovin erheellisen kuvan siitä miten tapahtuma tulee vaikuttamaan ihmiskuntaan. Monet odottavat Häntä henkisenä taikurina, joka tulee paikkaamaan heidän ja muidenkin vajavaisuudet ja täten luomaan ikuisen rauhan. Heidän näkemyksensä tähän valtavaan ja monisäikeiseen tapahtumaan on kovin passiivinen. Maitreyalle Itselleen tämä on mahdollisuus tulla interaktiiviseen yhteyteen ihmiskunnan kanssa; asettaa Pyhän suunnitelman perusteet kohdilleen ja vihkiä oikeanlaisten ihmissuhteiden aikakauden alkaneeksi.</p>
<p>Tämä edellyttää ihmisten aktiivista vastinetta ja osallistumista kaikkialla: maailmanlaajuista ja kestävää prosessia ulkoisten rakenteidemme ja sisäisten näkemystemme muutoksessa.</p>
<p>Maitreya ei näe kovinkaan avomielisinä tai hedelmällisinä niitä alueita, joissa kristinusko on enemmistönä. Myöskään muut uskonnot eivät herätä Hänessä enempää toivoa ymmärryksestä. Toki kaikissa uskonnoissa on jäseniä, jotka ovat valmiita reagoimaan ja toimimaan kaikkien yhteiseksi hyväksi. Yhtä lailla kaikilla elämän alueilla ja kaikissa maissa on ihmisiä, jotka odottavat sitä viestiä, joka kutsuu heidät toimeen kaikkien sisartensa ja veljiensä puolesta; tuttujen ja tuntemattomien yhtä lailla.</p>
<p>Monet odottavat Kristusta tuomarina, joka on lähetetty hillitsemään ja rankaisemaan lainrikkojia. Maitreya, Kristus, on Opettaja ja tulee todellakin opettamaan ihmisille Elämän Lakeja, mutta tuomari Hän ei koskaan ole ollut, eikä rangaistus sananakaan kuulu Hänen valikoimaansa. Hän tulee puhumaan inspiroidakseen ihmisiä ymmärtämään itsensä lihaan syntyneinä sieluina, jotka matkaavat yhdessä itsensä-tunnistamisen matkaa, ja jotka auttavat toinen toisiaan matkan varrella. Hän tulee todentamaan, että kilpailu estää ja suistaa ihmiset polultaan tehden turhaksi jok&#8217;ikisen sielun todellisen luonnon pilkahduksenkin.</p>
<p><strong>Kaupallistuminen</strong></p>
<p>Ihmiset ovat livenneet kauas Polultaan. Kaupallistuminen on ottanut ihmiset kuristusotteeseen ja se puristaa jokaisen jalomielisen ajatuksen ja teon heidän elämistään. Ihmisten sielut eivät kestä enää paljoakaan tätä sortamista ja ne huutavat ääneen turhautuneisuuttaan ja kärsimystään. Ja sitten ihmiset ihmettelevät nuorten aiheuttaman rikollisuuden ja kaaoksen lisääntymistä kaikissa maissa.</p>
<p>Maitreya tulee tutustuttamaan ihmiset aseellisten toimien ja sotien syihin kautta maailman. Hän tulee osoittamaan kuinka jopa sääolot ja ilmasto ovat negatiivisesti reagoineet niiden seurauksena. Ihmisillä on paljon opittavaa tekojensa seurauksista ja huolenpidon sekä kurinalaisuuden tarpeesta.</p>
<p>Kristus tulee opettaakseen. Ihmiset omasta vapaasta tahdostaan joutuvat vastaamaan kutsuun voidakseen kasvaa. Kristus, Maitreya, ei koskaan käytä pakkoa; ei edes vaikka sillä tavoin oppisimme nopeammin. Hän tietää, että vain se minkä ihminen omasta vapaasta tahdostaan ottaa tehdäkseen on Lain kanssa linjassa ja vain se voi tuottaa hedelmää.</p>