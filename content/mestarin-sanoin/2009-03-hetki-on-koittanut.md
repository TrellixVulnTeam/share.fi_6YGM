---
title: "Mestarin sanoin 3/2009: Hetki on koittanut"

menu:
 masterarticle:
  identifier:  "mestarin-sanoin-2009-03"
  parent:  "2009"

master: "Cremen Mestari"

date: 2009-03-01T00:00:00+02:00
prevmonth: "1–2/2009: Maitreyan ensimmäinen haastattelu"
prevmonthLink: "2009-01"


aliases:
  - /mestarin-sanoin/2009-03/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

summary: "Lainaus: Maitreya on valinnut tämän hetken täyttääkseen lupauksensa astua ihmisten elämään ja auttaakseen heitä matkallaan. Hän on tulossa julkisuuteen nyt; ja Hänen tulonsa airut, merkkitähti, on maailmanlaajuisesti monien näkemä ja juuri se on merkki Hänen tulostaan, avoimesti, ihmisten nähtäville."
---
<p>Ennen pitkää ihmiskunta tulee ymmärtämään, että se matkustaa yhdessä Itsensä löytämisen matkalla. Matkalla, joka tulee saattamaan heidät Kaikkein Pyhimmän jalkojen juurelle. Tämän löytöjen matkan olennaisin olemus on se, että se on itsenäisesti itselle määrättyä ja tahdottua, ja samaan aikaan sen jakaa jokainen, tuttu ja tuntematon ihmiskunnan perheen jäsen. Totta on, että kaikki ihmiset ovat sisaruksia, Yhden Isän lapsia ja jokainen, tietoisesti tai tiedostamattaan, on osallisena tässä tapahtumarikkaassa seikkailussa, jota kutsumme elämäksi. Monille tänään, valitettavasti, tämä seikkailu on kivulias ja alentava kokemus; miljoonille se on epäoikeudenmukainen ja rujo kokemus, ja heidän mielestään kokemuksen päättyminen mitä pikimmiten olisi suotavaa.</p>
<p>Onko siis ihme, että niin monet näkevät elämän kärsimyksenä ja puurtamisena ja kuinka heille heidän lapsuutensa toiveet saavutuksista ja onnesta ovat vain kaukaisia muistoja. Ihmiset syntyvät luomaan ja kasvamaan Itse-tietoisuudessaan ja he tarvitsevat siihen sen mahdollistavan ympäristön. Kaupallistumisen kammottava sairaus on ryövännyt miljoonilta heidän synnyinoikeutensa ja samalla, kun sen salakavala kasvu alkaa kuristaa kaikkia ihmisen elämän osia, sen tuhon lonkerot rutistavat jokaisen jalon ja inhimillisen tunteen ihmisten sydämistä. Ihmiskunta on kaupallistumisen otteessa ja sielunsa perikadon partaalla.</p>
<p><strong>Käännös</strong><br />
Mitä ihmiset voivat tehdä kääntääkseen tämän perikadon prosessin? Jo nyt, tämänhetkinen taloudellinen ja rahoituksellinen kaaos, jotka molemmat ovat kaupallistumisen tuhoavien voimien oireita, osoittavat ihmisille, etteivät he voi enää sallia tämän hirviön hallita elämäänsä; että ihmisten on pakko uudelleen arvioida prioriteettinsa ja tehdä tiliä niistä saadakseen oikeudenmukaisemman ja terveemmän taloudellisen rakenteen, joka paremmin palvelisi ihmisten tarpeita.</p>
<p>On toki monia, joita tämän hetkinen kriisi ei ole sanottavammin koskenut, ja jotka näkevät tämän ajan vain ”käänteenä huonompaan” ja jotka täydellisen luottavaisina odottavat väistämättä saapuvaa ”käännetä parempaan”, jolloin voimme jatkaa entiseen malliin. Tämä ei enää ole mahdollista. Sokeat eivät enää voi johtaa sokeita. He eivät tiedä Maitreyasta.</p>
<p><strong>Hetki</strong><br />
Maitreya on valinnut tämän hetken täyttääkseen lupauksensa astua ihmisten elämään ja auttaakseen heitä matkallaan. Hän on tulossa julkisuuteen nyt; ja Hänen tulonsa airut, merkkitähti, on maailmanlaajuisesti monien näkemä ja juuri se on merkki Hänen tulostaan, avoimesti, ihmisten nähtäville. Käyttäen hyväkseen tämän päivän television resursseja, Hän tulee sitoutumaan sarjaan haastatteluita, jotka alkavat Amerikasta ja jotka tulevat sisältämään Japanin ja monia muita maita.</p>
<p>Tavallisena ihmisenä ja itseään vielä Maitreyana ilmoittamatta, Hän tulee puhumaan kaikkien niiden puolesta, joilla ei ole omaa puhemiestä. Hän tulee vetoamaan ihmisiin jakamaan Maan tuotokset ja hyväksymään toinen toisensa niinä sisarina ja veljinä, joita he ovat. Hän tulee osoittamaan, että mikäli mielimme rauhaa, on vain yksi tie saavuttaa se: luoda oikeudenmukaisuus kautta maapallon. Ja tuo oikeudenmukaisuus voidaan saavuttaa vain jakamisen kautta. Me odotamme kaikkien hyvän tahdon ihmisten vastausta, tässä, maailmassamme.</p>