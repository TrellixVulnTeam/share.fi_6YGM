---
title: "Mestarin sanoin 5/2005: Ihmisten saavutus"

menu:
 masterarticle:
  identifier:  "mestarin-sanoin-2005-05"
  parent:  "2005"

master: "Cremen Mestari"

date: 2005-05-01T00:00:00+02:00
prevmonth: "4/2005: Korruption päättyminen"
prevmonthLink: "2005-04"


aliases:
  - /mestarin-sanoin/2005-05/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

lainaus: "Lainaus: Joka vuosisata ja jokaisen vuosisadan joka kahdeskymmenesviides vuosi Me, Viisauden Mestarit, kokoonnumme arvioimaan niiden monien projektien ja suunnitelmien toteutumista tai onnistumista, jotka olemme aikaisemmin käynnistäneet."
---
<p>Joka vuosisata ja jokaisen vuosisadan joka kahdeskymmenesviides vuosi Me, Viisauden Mestarit, kokoonnumme arvioimaan niiden monien projektien ja suunnitelmien toteutumista tai onnistumista, jotka olemme aikaisemmin käynnistäneet. Tällä tavalla tiedämme, miten hyvin tietyt suunnitelmat menestyvät, ja jolleivät, niin voimme tehdä tarvittavat muutokset sekä tarkennukset, ennen kuin vahinkoa pääsee syntymään.</p>
<p>Joidenkin mielestä tämä voi vaikuttaa hitaalta ja raskaalta rytmiltä, mutta Meidän pitkä kokemuksemme kertoo Meille, että kehitys edistyy hitaasti ja ihmiskunta vaatii kauan luodakseen ja tasapainottaakseen tarvittavat muutokset. Edistys on kuitenkin varmaa, jos Suunnitelmaa seurataan tarkasti ja Meillä on suuri luottamus toimintatapoihimme.</p>
<p>Katsoessamme taaksepäin 1900-lukua näemme hämmästyttävän kuvan. Se todellakin oli titaanien taistelujen ja saavutusten vuosisata ja todellinen taistelutanner noille niin vastakkaisille sekä päättäväisille, taisteleville voimille. Se näki ihmiskunnan viimeinkin, taisteluista väsyneenä, mutta voitokkaana saavuttavan täysi-ikäisyytensä. Meidän näkökulmastamme viime vuosisadalla ihmiskunta saavutti aikuisuuden, valmiina tekemään päätöksiä ja itse ajattelemaan tietä edessänsä. Koettelemukset ja kärsimykset olivat moninaiset ja pelottavat, vaatien ihmisiltä heidän parhaat ominaisuutensa, valmistellen heidät päätöksiin, jotka olivat välittömästi edessä</p>
<p><strong>Voitto</strong><br>
Viime vuosisadan kaksi sotaa näkivät ihmiskunnan jakautuvan kahtia: niihin, jotka monista vioistaan huolimatta seisoivat Valon puolella, kaikille suotavan vapauden sekä oikeudenmukaisuuden puolesta ja demokratian ajatuksen puolesta; sekä niihin, jotka palvoivat valtaa sen itsensä tähden, jotka seisoivat elämän pimeällä puolella ja pyrkivät orjuuttamaan itseään heikompien mielet sekä sydämet. Valon Voimien voitokkuus takaa sen, että ihmiset tietävät nyt paremmin sen todellisuuden, missä elävät ja sen materialismin luonteen, jota vastaan he niin katkerasti taistelivat, ja millä hinnalla. Näin muokattiin tunne ihmiselämän suuruudesta ja myöskin sen pyhyydestä sekä arvosta.</p>
<p><strong>Saavutus</strong><br>
Se on tämä saavutus, joka on mahdollistanut Kristuksen ja Hänen Mestareidensa ryhmän paluun maailmaan. Kahdennenkymmenennen vuosisadan tapahtumat ovat olleet merkitykselliset. Ne muodostavat Maailmanoppilaan suurimmat kokeet, ja ovat osoittaneet hänet valmiiksi, kun häntä johdamme, taistelemaan ja voittamaan tyrannian, korjaamaan menneen vääryydet ja oivaltamaan veljeyden merkityksen kaikessa sen kauneudessa.</p>
<p>Jotkut, tutkiessaan maailmaa ja pienten, mutta kunnianhimoisten ihmisten toimia, epäilevät tämän olevan mahdollista. He näkevät vain ulkoiset, muutoksessa olevat tapahtumat, eivätkä muutoksia ihmisessä, jotka evoluution lait ovat aikaansaaneet. Odotuksemme ihmisiä kohtaan ovat korkealla. Tätä ei sanota kevyesti, sillä tiedämme, että paljon on vielä tehtävää planeetan ja ihmiskunnan tulevaisuuden varmistamiseksi. Näkemyksemme ihmisiin perustuu pitkään kokemukseen niiden elämän koettelemusten ja kokeiden suhteen, jotka ovat tuoneet ihmisen valmiuteen periä kohtalonsa.<br>
</p>