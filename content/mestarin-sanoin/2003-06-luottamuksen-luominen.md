---
title: "Mestarin sanoin 6/2003: Luottamuksen luominen"

menu:
 masterarticle:
  identifier:  "mestarin-sanoin-2003-06"
  parent:  "2003"

master: "Cremen Mestari"

date: 2003-06-01T00:00:00+02:00
prevmonth: "5/2003: Odottava maailma"
prevmonthLink: "2003-05"


aliases:
  - /mestarin-sanoin/2003-06/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

summary: "Lainaus: Maitreyan tehtävä on muistuttaa ihmisiä heidän urhoollisesta tehtävästään ja kannustaa heitä huomaamaan, että jakaminen tulee luomaan heidän kaipaamansa luottamuksen. Hän tulee osoittamaan, ettei jakamisessa enää ole kyse valinnasta tai optiosta, vaan että se on ihmisyyden ykseyden ymmärtämisen vääjäämätön seuraus."
---
<p>Jos ihmiskunta haluaa rauhaa, sen yksinkertainen tehtävä on luoda rauhan edellytykset. Rauhaan on vain yksi tie, minkä ihmiset sydämissään tietävät jo: oikeudenmukaisuuden luominen. Kun ihmiset viimeinkin oivaltavat oikeudenmukaisuuden tarpeellisuuden, tulee tuo siunattu rauhan päivä vihdoin koittamaan maapallolla. Oikeudenmukaisuuden tie on yhtä helppo löytää, se vaatii vain jakamisen periaatteen hyväksymisen.</p>
<p>Jakamisen jumalainen periaate on elämän keskeinen elementti ja se löytyy kaiken harmonian ja tasapainon perustasta. Ilman jakamista jokainen yritys saavuttaa tasapaino valuu kuiviin.</p>
<p>Vuosisatojen ajan ihmiset ovat tienneet tämän totuuden. Nämä ajatukset ovat olleet kantavana voimana kaikissa vapauden aatetta kannattavissa liikkeissä. Ne löytyvät monien maiden perustuslakien syvimmästä olemuksesta. Miksi, sitten, ihmisten on niin vaikeata panna niitä täytäntöön? Miksi, ja miksi niin pitkään, ihmiset suostuvat kärsimään niiden puuttumisesta?</p>
<p>Vastaukset näihin kysymyksiin ovat moninaiset, mutta yksi on ylitse muiden: ihmiset elävät pelossa. Muutoksen pelko, menetyksen tai vieläkin suuremman epävarmuuden pelko täyttää miljoonien ja miljoonien mielen ja luo sen pysähtyneisyyden, joka pitää heitä menneisyyden kahleissa. Nämä menneisyyden tavat saattavat olla hankalia ja raskaitakin kantaa, mutta ne ovat tuttuja meille ja ne ovat esi-isiemme tapoja. Valtaapitävien ja ahneiden ihmisten tekojen ruokkimana sekä heidän manipuloinnin kyllästämänä tämä ehdollistaminen ohjaa maailmaa.</p>
<p>Luottamus</p>
<p>Pelko herää siellä missä on luottamuksen puutetta ja on vain harvoja, jotka luottavat kanssaihmisiinsä. Niinpä ihmiset ovat jo kauan sitten menettäneet tunteen siitä ykseydestä, että ovat kaikki sisaruksina elämän tehtävissä, jakamassa nuo tehtävät yhteisen hyvän puolesta ja myös jakamassa itse kunkin tarpeiden tyydyttämisen vastuun. Tämän yhteisen sukupuun löytäminen tulee yhdistämään ihmiset ja se tulee herättämään ihmisyyden kohtaloonsa: elämäntavan luominen, jossa ihmiset ovat luojia Jumalan rinnalla.</p>
<p>Maitreyan tehtävä on muistuttaa ihmisiä heidän urhoollisesta tehtävästään ja kannustaa heitä huomaamaan, että jakaminen tulee luomaan heidän kaipaamansa luottamuksen. Hän tulee osoittamaan, ettei jakamisessa enää ole kyse valinnasta tai optiosta, vaan että se on ihmisyyden ykseyden ymmärtämisen vääjäämätön seuraus.</p>
<p>Täten Maitreya ja hänen ryhmänsä tulee ohjaamaan ihmiskuntaa poispäin siitä pohjattomasta kuilusta, jonka monet pelkäävät nielevän sen. Ja siten Hän tulee myös vakaasti asettamaan ihmiset oikealle kurssille kohti jumalaisen kohtalonsa toteuttamista.</p>