---
title: "Mestarin sanoin 12/2018: Järki ja intuitio"

menu:
 masterarticle:
  identifier:  "mestarin-sanoin-2018-12"
  parent:  "2018"
 uudet:

master: "Cremen Mestari"

date: 2018-12-01T00:00:00+02:00
prevmonth: "11/2018: Pioneerit"
prevmonthLink: "2018-11"


aliases:
  - /mestarin-sanoin/2018-12/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

lainaus: "Tuleva tehtävä on selkeä: avatkaa sielunne ikkunat ja antakaa sielun valon valaista elämänne. Näin auenneen intuition avulla sallikaa sielun tiedon ja tarkoituksen toteutua."
---
<p>Olemme astumassa aikaan jolloin järki tulee vähän kerrassaan korvautumaan intuition korkeammalla kyvyllä. Se mikä muodostaa ihmisessä järkeilyn kyvyn, ja josta ihminen on syystäkin ylpeä, tulee jonain päivänä tipahtamaan alapuolelle tietoisuuden rajan ja siitä tulee yhtä vaistonvaraista kuin on hengittäminen tai liikkuminen tänä päivänä. Ihmisen edessä odottaa valtaisa tietoisuuden nousu hänen intuition heräämisen myötä. Kyse on tietoisuudesta olemisen tasoista, joista ihminen ei vielä tiedä mitään, mutta jotka ovat olemassa valmiina ihmisen heränneen mielen havaittavaksi.</p>

<p>Kaikkia tietoisuuden laajentumisia edeltää jännitteisyyden jaksoja ja nykyistä vaikeuksien ja vastakkainasettelun aikaa, jota ihmiskunta parhaillaan kokee, tulee seuraamaan levollisuuden ja tasapainon aika, joka tulee toimimaan näyttämönä intuition ajan myötä tapahtuvalle kukkaan puhkeamiselle. Kun se tapahtuu, ihminen tulee suoraan tietämään, ilman mitään epäilystä, todellisen luonteensa sieluna, joka on luotu Jumalan kuvaksi.</p>

<p>Tämän heränneen intuition kautta ihminen tulee löytämään luonnon salaisuudet ja hän tulee esittämään osansa kaikkien luomakuntien evoluution Suunnitelmassa. Hän tulee itsestään löytämään kykyjä ja tietoa, jotka ylittävät jopa hänen kykynsä unelmoida. Ja kaikki mitä hänen tarvitsee tietää tulee tulemaan hänen valaistuneeseen mieleensä.</p>

<p>Ihmissuvun seuraava kukoistuksen askel tulee olemaan niiden sielujen esiinmarssi, joilla intuition kyky on jo aktiivinen ja voimakas. Noita sieluja kootaan paraillaan elämän sisemmillä tasoilla ja pian he astuvat esiin. He tulevat muodostamaan nykyisen viidennen juurirodun seuraavan (6.) alarodun ja he tulevat johtamaan ihmiskunnan ulos vajavaisen rationaalisen mielen pimeydestä intuition valoon. Kaikista asioista tulee tulemaan mahdollista ihmiselle. Sielun valo tulee valaisemaan ihmisen ongelmat ja samanaikaisesti osoittamaan ratkaisut näihin ongelmiin. Suoran tiedon avulla ihminen tulee suuntaamaan erehtymättä maaliinsa.</p>

<p>Se mitä me kutsumme järjeksi, on näytellyt oman osansa ja se on kuljettanut ihmisen pyhyyden juurelle, samalla valmistellen hänet oman itsensä korvaamiseen korkeamman mielen kyvyillä. Tarkasti ottaen se mitä normaalisti kutsutaan intuitioksi, juontaa tietoisuuden manasiselta tasolta, siinä missä aito intuitio juontaa korkeammalta, buddhiselta tasolta. Se on syvimmillään rakastavaa ymmärrystä tai aitoa viisautta. Erillisyys on tuntematon asia kun intuitio toimii. Kaiken ykseys havaitaan suoraan. Rationaalisen mielen illuusio ylitetään ja Todellisuus tiedetään.</p>

<p>Intuition valossa ihminen tulee jälleenrakentamaan maailmansa ja kulkemaan Jumalan Polkua, seuratan kaikkien heidän askelia, jotka ovat edellä kulkeneet tuota polkua ja jotka ovat jo itse ymmärtäneet olevansa Jumalan Poikia. Meidän tehtävämme kun elämme ja työskentelemme parissanne, tulee olemaan tämän korkeamman mielen kyvyn stimulointi aina kun mahdollista ja johtaa teitä eteenpäin tiellänne.</p>

<p>Jopa parhaillaan, havainnoimisen ovet ovat aukeamassa ja monet löytävät itsensä intuitiivisten totuuksien haltijoina. Kohdentuminen sielun kanssa on avannut kanavat ja paljon valoa laskeutuu. Selkeämpi perseptio todellisuudesta mahdollistuu ihmisrodulle sen suurimman tarpeen hetkellä ja se lupaa hyvää tulevaisuudelle. Samalla kun intuitio kehittyy, rationaalisen mielen jakolinjoja luova tendenssi myös vaimenee ja terveempi asenneilmasto kaikille ihmissuhteille on tämän kaiken hyvää tekevä lopputulos.</p>

<p>Tuleva tehtävä on selkeä: avatkaa sielunne ikkunat ja antakaa sielun valon valaista elämänne. Näin auenneen intuition avulla sallikaa sielun tiedon ja tarkoituksen toteutua. Tuntekaa myötätunnon merkitys ja levittäkää tuota rakkautta laajalle. Sallikaa sielunne viisauden hävittää kaikki illuusiot ja olkaa valo veljillenne. Tämä on tehtävä kaikille heille, jotka mielivät kulkea Valon Polkua. Herättäkää intuitio ja nähkää suunnitelma selkeänä. Herättäkää intuitio ja hävittäkää pimeys. Herättäkää intuitio ja heittäkää pois kaikki pelko.</p>