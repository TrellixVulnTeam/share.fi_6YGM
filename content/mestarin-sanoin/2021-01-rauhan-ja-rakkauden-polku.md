---
title: "Mestarin sanoin 1–2/2021: Rauhan ja rakkauden polku"

menu:
 masterarticle:
  identifier:  "mestarin-sanoin-2021-07"
  parent:  "2021"
 uudet:

master: "Cremen Mestari"

date: 2021-01-01T00:00:00+02:00
prevmonth: "12/2020: Suunnitelma toteutuu"
prevmonthLink: "2020-12"


aliases:
  - /mestarin-sanoin/2021-01/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

summary: "– – ihmisten tulee nähdä itsensä yhtenä. Vanhat vapauden ja oikeudenmukaisuuden esteet on hylättävä; kaikkien on jaettava Maan tuotokset; kaikkien on opittava luottamuksen kieli."
---
<p>Ihmisen onneksi häntä ei koskaan jätetä avutta silloin kun apu on tarpeen. Olkoonpa olosuhteet kuinka tahansa vaikeat ja olkoonpa häntä kohtaavat vaarat kuinka suuret tai vakavat, yhdestä asiasta hän voi aina olla varma: hänen Vanhemmat Veljensä eivät hylkää häntä. Aina uudelleen ihmisen pitkän historian aikana, kun kaikki on näyttänyt jo menetetyltä ja kun ihmisen tulevaisuus on vaikuttanut epävarmalta ja vaarantäytteiseltä, Meidän lohtu on ollut tarjolla ja ihminen on taas kerran palautettu polulleen. Niin on tänäänkin näinä riepottelevina aikoina kun ihminen seisoo sotivien voimien pyörteissä, epävarmana seuraavista askelistaan sekä häkeltyneenä edessään olevan tehtävän valtaisuuden edessä.</p>
<p>Tullessamme esiin ikiaikaisilta olinsijoiltamme, Me suuntaamme uudestaan ajatuksemme ja askelemme auttaaksemme kärsiviä veljiämme. Osoittaaksemme, esimerkin avulla, ettei kaikki ole menetetty ja että toinen ja parempi tapa organisoida ihmisten elämät on olemassa; että ykseys ja onnellisuus tulevat oikeudenmukaisuudesta ja vapaudesta; että jakaminen on luonnollinen ykseyden teko ja yksinkertainen vastaus kaikkiin ihmisen kurjuuksiin.</p>
<p>Ihmisten on haluttava Meidän annettavanamme oleva viisauden lahja. Suuri laki ei salli sen pakottamista. Täten ihmisten on katsottava selkeästi niitä heitä vainoavia vaaroja ja siten tehtävä valintansa.</p>
<p>Se, että ihmiset tarvitsevat ohjausta, on kiistatonta (vaikkakin monet tämän ja avun saannin mahdollisuuden kieltäisivätkin) ja tämän ohjauksen Maitreya, Itse, tulee tarjoamaan ihmisille heidän harkittavakseen ja viisaaksi ohjeekseen.</p>
<p><strong>Yhtenä</strong></p>
<p>Reagoiden, ihmisten tulee nähdä itsensä yhtenä. Vanhat vapauden ja oikeudenmukaisuuden esteet on hylättävä; kaikkien on jaettava Maan tuotokset; kaikkien on opittava luottamuksen kieli. Maa-planeetta, meidän kotimme, on parannettava takaisin terveyteensä ja sen ilma, maaperä sekä vedet on puhdistettava, tehtävä taas turvallisiksi ihmiselle.</p>
<p>Nämä ovat planeetan ja sen asukkaiden terveyden kiireiset tasapainottamisen vaatimukset. Kerran omaksuttuna ei entiseen epätasapainoon enää ole paluuta. Ihminen tulee vieraantumaan köyhyyden ja sodan, riiston ja raakuuden sekä korruption ja epäoikeudenmukaisuuden kanssa. Ihminen tulee mukailemaan Vanhempia Veljiään ja hän tulee kävelemään rauhan ja rakkauden polkua.</p>
<p>Nähkää tämä aika Päätöksen aikana. Kaikki on riippuvaista ihmisen reaktiosta Maitreyan ohjaukseen. Me, Vanhemmat Veljenne, emme ole peloissamme emmekä piittaamattomia. Me tiedämme sen tehtävän valtaisuuden, joka odottaa ihmisiä ja Maitreyaa. Me myöskin osaamme lukea elämän merkkejä, emmekä pelkää. Sinä tätä lukeva älä ole pelokas, vaan levitä kauas tieto siitä, että Maan ennallistamisen aika on käsillä, että menneen epätasa-arvoisuudet ovat kaikkoamassa ja niiden mukana vanhat tavat hallita. Uusi ohjaus on täällä osoittamassa ihmisille tien, tuo ikiaikainen, ja siltikin uusi ohjaus, joka vie ihmiset vuoren huipulle.</p>