---
title: "Mestarin sanoin 5/2018: Ihmisten veljeskunta"
menu:
  masterarticle:
    identifier:  "mestarin-sanoin-2018-05"
    parent:  "2018"

master: "Cremen Mestari"

date: 2018-05-01T00:00:00+02:00
prevmonth: "4/2018: Nuorten pyrkimys"
prevmonthLink: "2018-04"


aliases:
    - /mestarin-sanoin/2018-05/
    - /mestarin-sanoin-5_2018-ihmisten-veljeskunta/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

lainaus: "Lainaus: Jo nyt monet pienemmät kansat ymmärtävät keskinäisen riippuvuuden todellisuuden, mutta riittävän painoarvon puuttuessa niitä ei kuulla. Suuret ja voimakkaat kansat vieroksuvat sellaisia toteamuksia, niiden itseriittoisuuden luoman ylpeyden sokaistessa ne niiden todelliselta suhteelta maailmaan."

---
<p>Ennemmin tai myöhemmin kansakuntien keskinäinen riippuvuus tulee valkenemaan kansoille ja niiden johtajille. Tämä ymmärrys tulee tuomaan mukanaan kokonaan uudenlaisen asenteen niihin ongelmiin, joiden parissa ne tänä päivänä kamppailevat ja tulee johtamaan helpompiin ja viisaampiin ratkaisuihin näihin ongelmiin. Hiljalleen muuttuva näkökanta tulee korvaamaan nykyisen kiivaan kilpailun sekä vastakkainasettelun keskinäisellä ymmärryksellä ja yhteistyöllä. Se, etteivät kaikki kansat tule etenemään tähän suuntaan samaan tahtiin on todettava, mutta toimintatavan ilmeinen järkevyys ja sen tehokkuus tulevat kannustamaan jopa kaikkein vähiten positiiviset hiljalleen näkemään kaikkien yhteiset edut. Jokainen askel eteenpäin tulee vahvistamaan prosessia ja nopeuttamaan sen liikettä kohti yhteistyötä. Tällä tavoin kansojen välillä tulee kehittymään terveempi vuorovaikutussuhde, joka ajan myötä tulee johtamaan aitoon veljeyden tunteeseen.</p>

<p>Jo nyt monet pienemmät kansat ymmärtävät keskinäisen riippuvuuden todellisuuden, mutta riittävän painoarvon puuttuessa niitä ei kuulla. Suuret ja voimakkaat kansat vieroksuvat sellaisia toteamuksia, niiden itseriittoisuuden luoman ylpeyden sokaistessa ne niiden todelliselta suhteelta maailmaan.</p>

<p>Ihminen kehittyy hitaasti ja vaatii aikaa ja kokeilua tehdäkseen merkittävää kehitystä, mutta juuri tällä tavoin ne muutokset muuttuvat vakaiksi ja kestäviksi.</p>

<p>YK on, tietenkin, se foorumi, jossa pienten kansojen ääni voi tulla kuulluksi. Tämä on mahdollista vain kun turvallisuusneuvosto ja sen sattumanvarainen veto-oikeus lopetetaan. Se on kestänyt jo yli tarpeensa ja sen on pian annettava tietä Yhdistyneiden Kansakuntien vetoista ja väärinkäytöksistä vapaalle yleisistunnolle.</p>

<p>Silloin tulemme näkemään kansojen toimivan vapaina taloudellisista vaikuttimista ja suurvaltojen vetoista. He jotka kovimmin vaativat demokratiaa vieraisiin maihin, ovat kummallisen sokeita sen puuttumiselle YK:n saleissa.</p>

<p>Ihmisten on ymmärrettävä, että kaikkien kansojen ihmiset ovat yhtä ja tasa-arvoisia, sekä riippuvaisia toisistaan. Yksikään kansa ei omista, tai voi hallita maailmaa. Yksikään kansa ei yksinään voi vastustaa kaikkia muita. Imperiumien ja valloitettujen alueiden aika on ohi. Ihminen on saavuttamassa uuden ymmärryksen roolistaan Maa-planeetalla. Tähän liittyy muutos suhteissa kanssakulkijoihinsa nähden, polulla kohti viisautta ja planeetan rikkauksien kaitsentaa.</p>

<p>Me, teidän Vanhemmat Veljenne, tulemme auttamaan ihmistä tässä muutoksessa. Maitreya tulee osoittamaan ihmisille toiminnan ja maailman muuttamisen vastakohdan. Hän tulee osoittamaan, että ilman suunnanmuutosta tulevaisuus tulee todellakin olemaan valju ja vaikea. Hän tulee inspiroimaan ihmisiä toteuttamaan keskinäissuhteensa, heidän veljeytensä todellisuuden.</p>