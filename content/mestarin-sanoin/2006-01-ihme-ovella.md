---
title: "Mestarin sanoin 1–2/2006: Ihme ovella"

menu:
 masterarticle:
  identifier:  "mestarin-sanoin-2006-01"
  parent:  "2006"

master: "Cremen Mestari"

date: 2006-01-01T00:00:00+02:00
prevmonth: "12/2005: Uuden ajan alku"
prevmonthLink: "2005-12"


aliases:
  - /mestarin-sanoin/2006-01/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

summary: "Lainaus: Aika Hänen julkiseen esiintymiseensä on vähissä. Ota tämä neuvoksesi ja kiirehdi palvelustasi Hänen hyväkseen. Tee tietyksi, että Hän on keskuudessanne ja elävöitä heidän sydämensä, jotka eivät vielä ole kuulleet näitä iloisia uutisia. Täytä tarkoituksesi ja lunasta jo ammoin antamasi lupaus."
---
<p>Pian tulee aika, jolloin ihmiset tulevat, kiistatta, tietämään, että Kristus on jälleen kerran keskuudessamme. Ihmiset kaikista uskoista odottavat Häntä pyhänä miehenä ja Jumalan tuntijana. Ihmiset tulevat tuntemaan Hänet veljenä ja opettajana, Joka turvaa heille heidän pyhyytensä. Toistaiseksi Hän odottaa kärsivällisesti julkisuuteen tulonsa hetkeä, hetkeä jolloin Hän voi avoimesti työskennellä maailman silmissä ja maailman hyväksi. Ja odottaessaankin Hän työskentelee taukoamatta ihmisten puolesta. Ei hetkeksikään Hän irrota katsettaan tai säästele rakkauttaan. Hetkestä toiseen tuo rakkaus syleilee kaikki, jotka voivat sen vastaanottaa ja salaa se ryömii heidän sydämiinsä. Täten Hän ylläpitää ihmisten maailmaa, suojellen ja viisaasti ohjaten. Valmistukaa näkemään ei vain veljenne, vaan sellainen veljenne, joka on astunut uuteen veljeyden tilaan ja joka on tullut auttamaan, opettamaan ja rakkaudellaan pelastamaan.</p>
<p>Aika Hänen julkiseen esiintymiseensä on vähissä. Ota tämä neuvoksesi ja kiirehdi palvelustasi Hänen hyväkseen. Tee tietyksi, että Hän on keskuudessanne ja elävöitä heidän sydämensä, jotka eivät vielä ole kuulleet näitä iloisia uutisia. Täytä tarkoituksesi ja lunasta jo ammoin antamasi lupaus.</p>
<p><strong>Odottavainen</strong></p>
<p>Maailma odottaa valppaana ja odottavaisena, tietämättä syytä toivoonsa. Myöskin maailma voihkii kurjuudesta ja pelosta, janoten lohtua ja loppua kärsimyksilleen. Maitreya tulee osoittamaan, että on tullut aika korjata ikivanhat ongelmat, jotka pitävät ihmiset erollaan, jotka luovat rikkaat sekä köyhät, jotka synnyttävät sotia ja jotka luovat planeettamme pahoinvoinnin. Myöskin Hän tulee näyttämään, että aika planeettamme tervehtymiseen lyhenee päivä päivältä.</p>
<p>Maitreya tulee opettamaan ihmisille syyn heidän oloonsa planeetalla ja keinot tuon syyn täyttämiseksi. Hän tulee osoittamaan, että aivan jokaisessa on valo-olento ja Hän tulee inspiroimaan kaikkia tulemaan tuoksi olennoksi. Hän tulee muistuttamaan heitä, ettei Jumalan ja itse kunkin välissä ole muuta estettä kuin tietämättömyys ja pelko. Hän tulee vapauttamaan ihmiset syyllisyydestä ja palauttamaan heidät iloon. Hän tulee osoittamaan ihmisille, että syyttöminä ja pelottomina he tulevat tuntemaan rakkauden.</p>
<p>Ymmärtäkää tarkoin, että tämä aika on erilainen kuin mikään muu, eikä se tule uusiutumaan. Tämä on urhoollisuuden, sankaruuden ja pyhyyden aika. Käyttäkää tämä aika vahvistaaksenne siteitä toisiinne ja Maitreyaan. Työskennelkää Hänen avukseen ennennäkemättömällä tavoin. Älkääkä pelätkö, sillä pian tulee aika kun näette Hänet ja tulette tietämään, ettette työskennelleet turhaan.</p>
<p>Näin totisesti on, ystäväni ja valotyöntekijäni. Antakaa valonne kantaa kauas ja herättäkää veljenne ja sisarenne, jotka eivät vielä tiedä tästä maailmaamme jalkautuneesta ihmeestä.</p>