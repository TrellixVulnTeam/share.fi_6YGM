---
title: "Mestarin sanoin _10/2004: Järjen kutsu"

menu:
 masterarticle:
  identifier:  "mestarin-sanoin-2004-10"
  parent:  "2004"

master: "Cremen Mestari"

date: 2004-10-01T00:00:00+02:00
prevmonth: "9/2004: Tie eteenpäin"
prevmonthLink: "2004-09"


aliases:
  - /mestarin-sanoin/2004-10/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

summary: "Lainaus: Yhdysvaltain kansalaiset lähestyvät kriittisen päätöksen hetkeä. Heidän päätoksestään marraskuussa, tänä vuonna, on mahdollisesti riippuvainen miljoonien tulevaisuuden onnellisuus. Ei vain amerikkalaisten, vaan myös monien muiden maitten kansalaisten. Olisi voinut kuvitella, että tuon päätöksen tekeminen ei olisi vaikeata, vaan että valinta olisi ilmeinen kaikille, jotka arvostavat rauhaa ja oikeanlaisia suhteita."
---
<p>Yhdysvaltain kansalaiset lähestyvät kriittisen päätöksen hetkeä. Heidän päätoksestään marraskuussa, tänä vuonna, on mahdollisesti riippuvainen miljoonien tulevaisuuden onnellisuus. Ei vain amerikkalaisten, vaan myös monien muiden maitten kansalaisten. Olisi voinut kuvitella, että tuon päätöksen tekeminen ei olisi vaikeata, vaan että valinta olisi ilmeinen kaikille, jotka arvostavat rauhaa ja oikeanlaisia suhteita.</p>
<p>Näyttäisi kuitenkin olevan niitä, jotka ajattelevat toisin. Heitä, jotka varaavat itselleen oikeuden valloittaa muita maita, tekosyynään näiden mahdollinen juoniminen heitä vastaan. Tuollainen ennakoiva toiminta, olisi olettanut, olisi kauan sitten unohdettu modernien ja sivistyneiden valtioiden toimesta ja jätetty ihmisen oikeudettomaan historiaan. Surullista kyllä, näin ei ole, meille osoitetaan. Yhdysvaltain tämän hetkinen johto, osoittamatta minkäänlaista katumusta oikeudettomasta ja raakalaismaisesta hyökkäyksestään Irakiin, ylpeänä esittää vakaata päätöstään, että jos se valitaan uudestaan, se tulee jatkamaan roistomaista ohjelmaansa, ”sotaa terrorismia vastaan”.</p>
<p><strong>Haamu</strong><br>
Taistelu ”sodassa terrorismia vastaan” on kuin haamun kanssa taistelua: turha, kallis ja vaarallinen toimenpide. Terrorismi on kuin Hydra, monipäinen hirviö, jonka jokaisen irtileikatun pään tilalle Herkules huomasi tulleen kaksi uutta päätä. Tämä Yhdysvaltain hallinto on itsekeskeisyydessään ja tietämättömyydessään sokean tavoin pudonnut ansaan. Kärsijöitä ovat amerikkalaiset, heidän uhrinsa ja maailma kokonaisuudessaan. On vain yksi tapa toimia terrorismin edessä, vain yksi tapa lopettaa ikuisiksi ajoiksi tämä syöpäläinen: löytää sen syy.</p>
<p>Terrorismille on tietysti useita syitä, mutta syy ylitse muiden tärkeydessään on maapallon epätasaisesti jakautunut varallisuus. Se synnyttää tuon vaarallisen rotkon kansojen väliin, mikä ajaa jotkut maapallon ihmiset käyttämään terrorismia toiveidensa toteuttamisen aseena. He ovat epätoivoisia ihmisiä, jotka kokevat, ettei heillä ole mitään menetettävää. Heidänlaisiaan on valtava, vielä hyödyntämätön joukko, jotka ovat tarpeen niin vaatiessa valmiita kuolemaan sen toivomansa oikeudenmukaisuuden puolesta, jonka he, oikeutetusti, kokevat kuuluvan heille.</p>
<p>Mikään ”terrorismin vastainen sota” ei voi voittaa tuollaista armeijaa. Mikään korskea asenne ei voi ajaa heitä länsimaiden linnakkeista. Mikään valtio, vaikka kuinka voimakas olisikin, ei yksinään voi voittaa terrorismia. Terrorismi syntyy maailman vääristävästä epäoikeudenmukaisuudesta.</p>
<p><strong>Jakaminen</strong><br>
Vasta kun ihmiset oppivat jakamaan, tulee terrorismi loppumaan. Vain jakamisen kautta voi oikeudenmukaisuuden ja vapauden tavoite tulla saavutetuksi. Vetoomuksemme teille, siunatun ja mahtavan Amerikan Yhdysvaltain kansalaiset on: harkitkaa tarkoin, ja sydämistänne, niin kuin on tapanne, kun annatte äänenne. Antakaa äänenne rauhalle, oikeudenmukaisuudelle ja lainmukaisuudelle.<br>
</p>