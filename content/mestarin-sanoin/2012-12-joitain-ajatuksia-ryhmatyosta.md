---
title: "Mestarin sanoin _12/2012: Joitain ajatuksia ryhmätyöstä"

menu:
 masterarticle:
  identifier:  "mestarin-sanoin-2012-12"
  parent:  "2012"

master: "Cremen Mestari"

date: 2012-12-01T00:00:00+02:00
prevmonth: "11/2012: Kaloista Vesimieheen"
prevmonthLink: "2012-11"


aliases:
  - /mestarin-sanoin/2012-12/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

summary: "Lainaus: Ideaalitapauksessa suunnitelma tulee sielusta ja sielun kyseessä ollessa, riippumatta siitä kuinka kovaa työ on, se vastaanotetaan ilolla, ei raskauttavana taikka uhrauksena, vaan yksinkertaisena ja auliisti annettuna palveluksena."
---
<p>Viisas mies on se, joka tarkastelee ongelman tai tilanteen kaikki näkökulmat ennen kuin saapuu johtopäätökseen ja toimiin, jotka jälkikäteen saattaisivat osoittaa hänen olleen väärässä. Epäviisas tekee toisin. Sellainen ihmistyyppi, joka tässä mielessä saavuttaa nopeasti päätöksensä on nopea innostumaan ja valitettavasti on nopea kieltämään ja hylkäämään. Heiltä puuttuu maltti ja ajattelun yhteneväisyys. He tapaavat arvostaa itseään korkealle, seikka joka tekee heistä kärkkäitä toisten arvostelijoita. He ovat usein täysin tietämättömiä omien päätöstensä ja tekojensa lumeesta.</p>
<p>Sellaiset ihmiset eivät sisäsyntyisesti ole arvottomia ryhmätyölle. Todellakin mikäli tapahtumat ovat suosiollisia, he voivat monellakin tavoin olla hyödyllisiä yhteistoimijoita. Kuitenkin kun tapahtumat kulkevat vastoin heidän odotuksiaan, heistä voi tulla hyvin destruktiivisia ja vaikeasti käsiteltäviä. Heidänlaisiaan on paljon ryhmissä kautta maailman ja se uhkaa kokonaisuuden kallisarvoista yhtenäisyyttä.</p>
<p>Yleinen ongelma ryhmissä ovat he, jotka tekevät hyvin vähän ryhmän töistä ja jotka siitä syystä vaivaavat ryhmää jatkuvalla kritiikillä. He ovat vihaisia ja kateellisia kun muut tekevät enemmän ja hyödyllisempää työtä, mutteivät ole valmiita itse uhraamaan ajastaan tehdäkseen samoin. He harvoin ymmärtävät, että heidän jatkuva kritiikin virtansa on syvällä tavalla haitallista ryhmän yhtenäisyydelle ja sen hyvinvoinnille.</p>
<p>Sitten ovat he, jotka lupaavat aikaansa ja energiaansa, mutta jotka liian usein huomaavat etteivät voikaan toteuttaa lupaustaan. Monet ovat tuollaisten puolivillaisten ja puoliksi sitoutuvien ihmisten suunnitelmat, kun he kostuttavat pelokkaat varpaansa todellisen ryhmätyön voimakkaisiin vesiin. Ideaalitapauksessa suunnitelma tulee sielusta ja sielun kyseessä ollessa, riippumatta siitä kuinka kovaa työ on, se vastaanotetaan ilolla, ei raskauttavana taikka uhrauksena, vaan yksinkertaisena ja auliisti annettuna palveluksena.</p>