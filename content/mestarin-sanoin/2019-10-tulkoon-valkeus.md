---
title: "Mestarin sanoin _10/2019: Tulkoon valkeus"

menu:
 masterarticle:
  identifier:  "mestarin-sanoin-2019-10"
  parent:  "2019"

master: "Cremen Mestari"

date: 2019-10-01T00:00:00+02:00
prevmonth: "9/2019: Askel askeleelta"
prevmonthLink: "2019-09"

from: "December 1983"

aliases:
  - /mestarin-sanoin/2019-10/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

summary: "Lainaus: Syvällä jokaisessa meissä piilee tuollainen valo odottamassa mahdollisuuttaan päästä loistamaan. Jokaisen sisällä hehkuu koko kosmoksen potentiaali. Jokaisen sisällä on myös tahto tuoda tuo valo esiin ja siten tuoda ilmennykseen Jumalan luonto."
---
<p>Jokainen vuosisata tuo ihmisen lähemmäs päämääräänsä: kaikessa täydellisyydessä Jumalan Valon ilmaiseminen. Tällä tavoin ihmisestä tulee se mitä on on potentiaalissaan, elävä Jumala. Jokainen elämä merkitsee yhtä kipuamisen vuoren rinteeseen hakattua askelmaa Ja jokaisella tällaisella kokemuksellaan ihminen lisää käyttövälineisiinsä hitusen enemmän valoa, siten samalla muuttaen kehojensa värähtelyä. Kun kaikki hänen kehonsa tällä tavoin värähtelevät valon taajuudella, hänen matkansa on täyttynyt, tehtävä on valmistunut. Ihmisen näkökulmasta katsoen matka on täyttynyt ja Heidän näkökulmastaan, jotka ovat sen jo suorittaneet, matka on vasta aluillaan.</p>
<p>Tällä tavoin jokainen mies ja jokainen nainen kokee metamorfoosin ihmisestä Jumalaksi. Materian kotelovaiheesta kaikkine rajoituksineen, sukeutuu vapautunut Mestari, joka säteilee Jumalan Valoa.</p>
<p>Läpi universuminen äärettömyyden tämä Valo on ja pysyy ja sen luonnetta ehdollistaa kaikissa ulottuvuuksissa ja jokaisella ilmenemistasolla vain se muoto, jossa se ilmenee. Nuo muodot antavat pääsyn Valoon heille, joiden tietoisuus sijaitsee muotojen maailmassa, mutta olemukseltaan Valo on muodotonta, eikä se tarvitse muotoa ylläpitääkseen Itseään.</p>
<p>Syvällä jokaisessa meissä piilee tuollainen valo odottamassa mahdollisuuttaan päästä loistamaan. Jokaisen sisällä hehkuu koko kosmoksen potentiaali. Jokaisen sisällä on myös tahto tuoda tuo valo esiin ja siten tuoda ilmennykseen Jumalan luonto. Tuo valo ja tuo tahto liittyvät sieluun ja ne tulevat aktiivisiksi sielun kohdentumisen myötä.Pyri siksi sielun kohdentumiseen ja tuo ilmentyväksi Jumalan tarkoitus. Etsi sisältäsi ja löydä kaiken tiedon ja rakkauden lähde. Paljasta maailmalle sielun Valo ja liity palvelutyötä tekevien joukkoihin.</p>
<p>Maailma on valmis lisäiselle valolle. Ihmiset kaikkialla ovat janoisia uudelle tiedolle itsestään ja Jumalasta. Tämän valmiuden seurauksena Mestarit ovat päättäneet saattaa uuden Valon aikakauden alkavaksi. Ihmiselle tarjotaan rajattomat mahdollisuudet kehittymiseen. Ihminen tulee hämmästymään niitä löydöksiään, joilla avataan kyky valjastaa luonnonvoimat. Ihminen tulee ihastelemaan sitä ihmettä ja kauneutta, joka näin saatetaan näkyväksi. Hän tulee varmaksi tietämään Jumalan ja oman suhteensa tuohon pyhyyteen ja ihminen tulee omasta tahdostaan liittymään yhteistyöhön Luojan Suunnitelman kanssa.</p>
<p>Kaikki tämä odottaa Vesimiehen ajan partaalla seisovaa ihmiskuntaa. Tämä tulee olemaan aikakausi, jolloin Pyhä Suunnitelma taas kerran kukoistaa ja vihdoinkin saattaa ihmisen tietoisesti hyväksymään oman kohtalonsa.</p>
<p>Monet tänä päivänä epäilevät tätä kun katsovat maailman jakautuneisuutta ja jännitteisyyttä. Ongelmat näyttävät liian suurilta ja jakolinjat liian äärimmäisiltä. Mutta juuri tuolloin, suurimman tarpeen hetkellä, tulee Opettaja, joka on valmis tuomaan uuden Valon. Sellainen on keskuudessanne, kärsivällisesti sivussa odottamassa kutsua astua palvelemaan.</p>
<p>Vapauttakaa se Valo, jonka Hän tuo ja käärikää kaikki pyhyyteen Hyväksykää Hänen opetuksensa ja tuokaa lohtua kaikille tarvitseville. Ilmentäkää Hänen valonsa ja luokaa tämä maailma uudelleen.</p>