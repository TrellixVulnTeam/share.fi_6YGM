---
title: "Mestarin sanoin 6/2009: Ihmisen ilmenevä pyhyys"

menu:
 masterarticle:
  identifier:  "mestarin-sanoin-2009-06"
  parent:  "2009"

master: "Cremen Mestari"

date: 2009-06-01T00:00:00+02:00
prevmonth: "5/2009: Kaupallistumisen kirous"
prevmonthLink: "2009-05"


aliases:
  - /mestarin-sanoin/2009-06/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

summary: "Lainaus: Usein olette kuulleet, että ihmiset ovat Jumalia potentiaalissa: nämä eivät ole tyhjiä sanoja, vaan silkka totuus ihmisen olemuksesta ja luonteesta. On vain ajan kysymys, milloin tuo totuus todennetaan ja milloin se ilmenee kaikkien nähtäväksi."
---
<p>Kautta historian ei ole ollut aikaa kuten nyt. Kaikkina niinä aikoina, jotka ovat jättäneet merkkinsä ihmiseen, ei minään ole ollut niin suurta mahdollisuutta muutokselle kuin nyt on. Siksi tämä aika on niin erityislaatuinen. Tämä aika vihjaa niin kauaskantoisesta ja dramaattisesta tietoisuuden muutoksesta, että uusia määrityksiä ja uusia sanoja tulee syntyä, jotta voitaisiin kuvata ihmistä sinä joksi hän muuttuu.</p>
<p>Tämän muutoksen päätekijä tulee olemaan ihmisen Vanhempien veljien, Viisauden Mestareiden vaikutus, Heidän johdossaan Maitreya, Kristus ja Maailmanopettaja. On mahdotonta yliarvioida sitä vaikutusta, joka Heidän suurella lähentymisellään tulee olemaan ihmisten elämään ja ajatteluun.</p>
<p>Usein olette kuulleet, että ihmiset ovat Jumalia potentiaalissa: nämä eivät ole tyhjiä sanoja, vaan silkka totuus ihmisen olemuksesta ja luonteesta. On vain ajan kysymys, milloin tuo totuus todennetaan ja milloin se ilmenee kaikkien nähtäväksi.</p>
<p>Mestarit tulevat jakamaan vahingoittamattomuutensa ja viisauden sekä rakkauden lahjastaan ja He tulevat ohjaamaan ihmisen purren turvallisesti saavutuksensa satamaan. Näin tulee olemaan. Ajan myötä ihmiset tulevat ottamaan oikean paikkansa ja tulevat työskentelemään yhdessä Mestareiden kanssa kaikkien yhteiseksi hyödyksi. Täten ihmiset tulevat oppimaan Elämän Lait ja Rakkauden Lait ja he tulevat luomaan tulevaisuuden, jolla ei ole vertaistaan kauneudessa.</p>
<p><strong>Stimulaatio</strong><br />
Ihmisen etenemisen toinen suuri stimulaatio tulee tulemaan kaukaisesta Vesimiehestä. Jo nyt, kun aurinkomme astuu aina vain syvemmän vaikutuksen piiriin tuohon valtaisaan tähdistöön nähden, muutosten käymistila herää ihmisten sydämissä ja mielissä. Vesimiehen syvin laadullinen ominaisuus on synteesi, ominaisuus, jota harvoin nähdään tänä päivänä Maapallolla. Kuitenkin, kasvavalla voimalla, synteesi tulee korvaamaan tämän päivän epäharmonian ja jakautuneisuuden kaikilla elämän aloilla. Ihmiset tulevat ymmärtämään yhtenäisyyden merkityksen, ja he tulevat toteamaan, että ovat veljiä ja sisaria yhdestä ja samasta perheestä, matkalla yhteisellä löytämisen matkallaan.</p>
<p><strong>Pyhyys</strong><br />
Kun ihmiset katsovat taakseen tähän aikaan, he tulevat näkemään sen astinlautana pyhyyteen. Tämän päivän kaoottinen sekaannus ei ole mitään sen vähempää. Tästä sekaannuksesta tulevat nousemaan ne uudet muodot, jotka tulevat pyhittämään uuden sivilisaation. Uudet ja paremmat muodot, jotka antavat omastaan kaikille kaikkialla ja jotka tuovat tyydytyksen kaikkien sydämiin.</p>
<p><strong>Tulevaisuus</strong><br />
Ihminen itsessään käy läpi sellaista muutosta, että hän saattaa kokea hermostuneisuutta tulevaisuuttaan kohtaan. Hän näkee ja ymmärtää niin vähän niistä valtavista muutoksista, jotka ovat jo käynnissä ja jotka enää heikosti tarttuvat menneeseen. Pian tämä pelko ja hermostuneisuus tulee korvautumaan urheudella ja sitoutumisella työskentelyyn muutoksen puolesta. Maitreyan ja Hänen Ryhmänsä ohjauksessa, ihmiset tulevat muuraamaan peruskivet sille uudelle ja paremmalle elämälle, josta kaikki omalla tavallaan unelmoivat.</p>