---
title: "Mestarin sanoin 1-2/2018: Voitto on varma"

menu:
 masterarticle:
  identifier: "mestarin-sanoin-2018-01"
  parent: "2018"

master: "Cremen Mestari"

date: 2018-01-01T00:00:01+02:00
prevmonth: "12/2017: Maitreyan lupaus"
prevmonthLink: "2017-12"


aliases:
  - /mestarin-sanoin/2018-01/
  - /mestarin-sanoin-1-2_2018-voitto-on-varma/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

summary: "Lainaus: Me todistamme nyt polarisaatiota, joka pakottaa ihmiskunnan valitsemaan. Niin pelottavia ovat nykyaikaisen elämäntyylin vaarat, että henki ihmisessä kapinoi ja etsii uutta. Tällä tavoin ihminen tuodaan tunnistamaan Jumalan Tahto."

---
<p>On käymässä yhä selvemmäksi, että konflikti Hyvän ja Pahan välillä on kääntymässä Valon Voimien voitoksi. Hyvä on vähitellen pääsemässä niskan päälle tässä ikiaikaisessa kamppailussa ihmisten mielistä ja sydämistä. Jotkut voivat kokea tämän hämmästyttäväksi lausunnoksi maailmassa tällä hetkellä esiintyvien jännitteiden ja jakautuneisuuden valossa. Silti asiat ovat niin ja jos kykenisitte näkemään maailman ja sen tapahtumat, kuten Me, Vanhemmat Veljenne, ne näemme, saisitte nähdä maailman, joka on käymässä läpi hämmästyttävää muutosta. Joka puolelta löytyy todistusaineistoa siitä, että vanha järjestys on sortumassa. Ikiaikaiset vihamielisyydet jakavat ihmisiä ja laittomuudet kukoistavat, mutta kaikkialla on merkkejä siitä, että ihmisessä on heräämässä uudenlainen henki – uudenlainen vastuuntunto ja uudistunut arvostus elämää kohtaan, kaikissa sen ilmenemismuodoissaan.</p>

<p>Monenlaisia ovat tämän uuden kauneuden ilmenemismuodot; lukuisia ja ihmeellisiä ovat tulevaisuudennäkymät, jotka ovat avautumassa ihmiskunnalle. Ihminen seisoo toistaiseksi vasta uuden alun porteilla; silti ne, joilla on silmät nähdä, voivat huomata edistyksen merkit.</p>

<p>Me todistamme nyt polarisaatiota, joka pakottaa ihmiskunnan valitsemaan. Niin pelottavia ovat nykyaikaisen elämäntyylin vaarat, että henki ihmisessä kapinoi ja etsii uutta. Tällä tavoin ihminen tuodaan tunnistamaan Jumalan Tahto. Kaiken takana on Suunnitelma, tuon Tahdon ruumiillistuma ja joko tietoisesti tai sitä tiedostamatta, ovat ihmiset nyt valmiita panemaan täytäntöön tuon Suunnitelman. Joka puolella ihmiset kerääntyvät yhteen ilmentämään uutta. Rakkauden ja välttämättömyyden hengen inspiroimina he näkevät edessään yksinkertaisemman ja tervejärkisemmän maailmaan. He näkevät, että nykyisistä jännitteistä ja tasapainottomuudesta täytyy syntyä oikeudenmukaisuutta ja harmoniaa. He tunnistavat olevansa jumalaisia ja tietävät pystyvänsä aikaansaamaan muutoksen ihmeitä. He aistivat nykyhetken tarpeen ja omistavat itsensä palvelulle. He edustavat hyvää jokaisessa maassa.</p>

<p>Lukuisia ovat tiet, jotka johtavat Jumalan luokse, mutta varmin reitti on Palvelun Polku. Missään muussa polussa ei ruumiillistu niin täydellisesti Jumalan luonto. Ota paikkasi tältä polulta ja tee todeksi se mitä sielusi sanelee. Seuraa sydämesi johdatusta ja havahdu maailman tarpeille. Tiedä, että astuessasi Palvelun Polulle, hyväksyt paikkasi Suunnitelman sisältä ja löydät itsesi vakaasti Polulta Jumalan luo.</p>

<p>Valmiita olemme Me, teidän Vanhemmat Veljenne, vastauksemme kanssa. Virikkeiden ja tarjottujen palvelumahdollisuuksien keinoin tulemme Me viipyilemättä käyttämään mahdollisuuden auttaa teitä matkallanne. Täten voitte liittyä Meihin ja auttaa Meitä työssämme. Ottakaa tämä tavoitteeksenne ja liittykää maailman Palvelijoiden riveihin. Lunastakaa paikkanne Meidän rinnallamme ja työskennelkää Valon Voimien kanssa. Voitto on varma, mutta sen eteen täytyy taistella ja se täytyy ansaita.</p>

<p>Älkää olko peloissanne keskellä jännitteitä ja kaaosta. Pelolla ei ole sijaa nykytilanteessa; nähkää se ennemminkin uskonne koettelijana.</p>