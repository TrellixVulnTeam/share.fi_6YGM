---
title: "Mestarin sanoin 3/2017: ”Barbaarimaisen aikakauden” loppu"

menu:
 masterarticle:
  identifier:  "mestarin-sanoin-2017-03"
  parent:  "2017"

master: "Cremen Mestari"

date: 2017-03-01T00:00:00+02:00
prevmonth: "01/2017: Erottelun miekan luominen"
prevmonthLink: "2017-01"

cover:
aliases:
  - /mestarin-sanoin/2017-03/
  - /mestarin-sanoin-32017-barbaarimaisen-aikakauden-loppu/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin
featured_image : false
toc: false

avainsanat:
 - Mestarin sanoin

aihealueet:
 - Henkinen Hierarkia

lainaus: "Lainaus: Niin kaukana mahdollisesta ihanteesta on nykyinen kuoleva sivilisaatio, että tulevaisuuden ihmiset tulevat ihmettelemään miten saimme ylläpidettyä sitä niin pitkään ja mistä syystä? Tähän surulliseen tilanteeseen on olemassa monia syitä ja tekijöitä…"
---
<p>Tulee aika, jolloin ihmiskunta tulee katsomaan taaksepäin kohti tätä aikaa ja pitämään sitä “ barbaarimaisena aikakautena”. Niin kaukana mahdollisesta ihanteesta on nykyinen kuoleva sivilisaatio, että tulevaisuuden ihmiset tulevat ihmettelemään miten saimme ylläpidettyä sitä niin pitkään ja mistä syystä? Tähän surulliseen tilanteeseen on olemassa monia syitä ja tekijöitä: ihmisten välisten suhteiden pitkä ja hidas rappeutuminen kulkee rinnakkain aseitten kasvavan kehityksen kanssa ja heijastuu siitä. Ihmisen nykyinen menestyksekäs kyky tappaa mannertenvälisten etäisyyksien takaa sinetöi hänen etenemisensä kohti itsetuhoa. Sodasta on tehty kliinistä ja persoonatonta: soturin ei enää tarvitse todistaa kauhua uhrinsa kasvoilla.</p>
<p>Tilanteen ollessa tämä, ei ole mikään ihme, että ihmisten poliittiset ja taloudelliset instituutiot heijastelevat tahoillaan tätä lisääntyvää ihmisten vieraantumista elämän lähteiltä. Kaupallistuminen, tuo vauhdilla leviävä, mutta salamyhkäinen ja usein piilossa oleva uhka, hallitsee nyt miljoonien ihmisten elämiä ja kohtaloita, ja pienentää ihmisten Luojalta lahjaksi saaman yksilöllisyyden lähes olemattomiin. Ihmiset ovat nyt yksiköitä tilastoissa, ilman tarpeita tai tarkoitusperää, pelinappuloita markkinavoimien ja yritysten tuottojen shakkilaudalla.</p>
<p>Tuo rutikuiva autiomaa, jota kutsumme nykymaailmaksi, jättää ihmiset osattomiksi niistä asioista, jotka tekevät heistä ihmisiä: iloisia, luovuudessaan kukoistavia, toistensa tarpeista huolehtivia ja vapaita. Kuolettava kilpailu tukahduttaa ihmishengen ja istuu nyt tuomarin pallilla elämän “taistelukentällä”. Elämä, tuo Suuri Seikkailu, on korruptoitu ja sen on korvannut tuskallinen ja epäreilu kamppailu pelkästä selviytymisestä.</p>
<p>Ollaksemme tarkkoja, nämä äärimmäiset olosuhteet eivät ole vallalla tasaisesti kaikkialla, mutta valtaville ihmisjoukoille ne edustavat heidän elämänsä realiteetteja ja elleivät ihmiset muuta suuntaa, tulevat ne vain pahenemaan.</p>
<p>Kun Maitreya saapuu avoimesti maailman näyttämölle, tulee hän osoittamaan ihmisille, että tuon kaltainen tuskallinen elämä ja henkiinjäämistaistelu ei ole välttämätöntä, ettei se ole heidän ainoa vaihtoehtonsa, ja että aivan toisenlainen polku kuuluu heille, jos se vain on heidän tahtonsa.</p>
<p>Hän tulee osoittamaan, että jo nyt keskellä kaaosta ja lisääntyvää ahneutta, ihmiset reagoivat tuollaista elämän pyhien siteiden heikentymistä vastaan, että uudet voimalliset tahot ovat jo nyt synnyttämässä uutta alkua, ja että nykyisen sekasorron keskeltä on vähitellen ilmaantumassa korkeampi, todempi ilmaus ihmisen sisäsyntyisestä kyvystä kohdata aikansa haasteet ja selviytyä vaikeuksistaan.</p>
<p>Maitreya tulee muistuttamaan ihmisiä heidän korkeasta alkuperästään ja kohtalostaan sekä inspiroimaan ihmisiä luomaan uuden tavan elää: harmoniassa keskenään, oikeanlaisissa keskinäisissä suhteissa, ilman tarvetta turvautua sotimiseen tai kilpailuun, täydessä yhteistyön hengessä ja keskinäisessä kunnioituksessa. Näin tulee olemaan.</p>