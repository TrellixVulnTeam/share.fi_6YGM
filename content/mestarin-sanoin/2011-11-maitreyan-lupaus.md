---
title: "Mestarin sanoin _11/2011: Maitreyan lupaus"

menu:
 masterarticle:
  identifier:  "mestarin-sanoin-2011-11"
  parent:  "2011"

master: "Cremen Mestari"

date: 2011-11-01T00:00:00+02:00
prevmonth: "10/2011: Erottelun miekan luominen"
prevmonthLink: "2011-10"


aliases:
  - /mestarin-sanoin/2011-11/
  - /mestarin-sanoin-112011-maitreyan-lupaus/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

summary: "Lainaus: Ihmiset kaikkialla tuntevat muutoksen ja he antavat äänensä kuulua sen tahdissa. He aistivat myös, että heillä on voima toimia. Moni jopa kuolee niin todistaessaan."
---
<p>Siinä missä moni edelleen uskoo, että nykyiset pankki- ja pörssijärjestelmät ovat välttämättömiä ja muutoksen koskemattomissa, aina vain useampi on tulossa siihen lopputulokseen, että niiden tarpeellisuuden aika on päättynyt ja ne tulee pian korvata. Liian moni kärsii rajattoman ahneuden vaikutuksista ja janoaa suurempaa oikeudenmukaisuutta sekä kohtuullisuutta voidakseen pärjätä siinä, mitä puolihuolimattomasti kutsutaan ”nykyiseksi markkinatilanteeksi”. Ennen vuoden 2008 markkinaromahdusta rahaa oli riittävästi, ainakin kehittyneissä maissa. Ihmisillä oli työtä ja heillä oli kodit joissa asua, ja uusia miljonäärejä syntyi päivittäin. Muualla, tietenkin, miljoonat näkivät nälkää ja miljoonat jopa kuolivat nälkään, mutta joillekin rahaa oli riittämiin ja elämä tuntui hyvältä.</p>
<p>Minne kaikki tuo raha on hävinnyt? Mitä sille on tapahtunut? Nyt kellään ei ole työtä ja raha on kadonnut. Ja tuolloiset miljonäärit ovat nyt miljardöörejä. Kaikki on hyvin arvoituksellista. Taikatemppu ja silmänkääntötemppu, saattaisi ajatella, on tehty planeetan väestölle.</p>
<p>Tulevatko vanhat tavat ja vanhat ajat enää palaamaan? Haluammeko edes niiden palaavan: rikkaiden omaisuuden kaksinkertaistuessa joka päivä ja köyhien poimiessa rikkaiden jälkeen pudonneita almuja.</p>
<h4>Muutos</h4>
<p>Ihmiset kaikkialla tuntevat muutoksen ja he antavat äänensä kuulua sen tahdissa. He aistivat myös, että heillä on voima toimia. Moni jopa kuolee niin todistaessaan. He kokevat, että vanhat tavat ovat lähes ohi ja niiden voima on lähes hiipunut. He tuntevat, että on muita, parempiakin tapoja elää ja katsoa huomiseen. Todellakin vanhat tavat kuollessaankin pidättelevät ihmissukua kehittymästä. Pyörä pyörii ja mahtava Rooman valtakunta kaatuu taas kerran. Maitreyan tuli on syttynyt miljoonien ihmisten sydämessä ja he reagoivat innostuneena rakentamaan uuden maailman, jossa oikeudenmukaisuus ja sopusointu ovat vallalla. Maitreyan lupaus on, että tämä uusi maailma on tuloillaan.</p>