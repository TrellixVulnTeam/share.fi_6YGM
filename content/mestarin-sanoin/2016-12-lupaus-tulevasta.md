---
title: "Mestarin sanoin _12/2016: Lupaus tulevasta"

menu:
 masterarticle:
  identifier:  "mestarin-sanoin-2016-12"
  parent:  "2016"

master: "Cremen Mestari"

date: 2016-11-01T00:00:00+02:00
prevmonth: "11/2016: Ihmisten tarpeet"
prevmonthLink: "2016-11"


aliases:
  - /mestarin-sanoin/2016-12/
  - /mestarin-sanoin-122016-lupaus-tulevasta/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

lainaus: "Lainaus: Viimeaikaisissa artikkeleissani olen keskittynyt Maitreyan ja Meidän, Hänen Opetuslastensa paluuseen. Tämä on aikamme keskeinen tapahtuma, ilman vertaistaan lukemattomiin vuosituhansiin. Olemme nyt saavuttamassa tämän prosessin huipun."
---
<p>Aina ajoittain, vastauksena ihmisten tarpeisiin, avataan se ovi, joka erottaa Hierarkian ihmiskunnasta, ja enemmässä tai vähemmässä määrin tietyt opetukset ja tiedot julkistetaan avuksi heille, jotka voivat niistä hyötyä. Nyt on sellainen aika. Heille, joiden “silmät näkevät ja korvat kuulevat”, nämä artikkelit muodostavat yhden tavan, jolla uutta informaatiota voidaan jakaa tänä aikana. Näin ikiaikaiset totuudet muistetaan ja uutta valoa kohdennetaan niihin ajattomiin arvoihin, jotka ovat ihmisevoluution perustana.</p>
<p>Minun pyrkimykseni vuosien varrella on ollut esittää tämän lehden lukijoille kuva tulevasta elämästä, synnyttää iloinen ja positiivinen asennoituminen tuohon tulevaisuuteen ja varustaa lukijat tiedon työkaluilla, jotta he voisivat oikealla tavalla käsitellä ongelmia, jotka päivittäin nousevat esille. Omasta kokemuksen ja näkemyksen näköalapaikastani käsin olen pyrkinyt toimimaan tarkkailijana ja suojelijana, sekä varoittamaan tulevista vaaroista ja mahdollistamaan sen, että sinä lukijani, rohkeudella ja vakaumuksella kykenisit palvelemaan Suunnitelmaa.</p>
<p>Monille tämä on ollut tehtävä, jota ei ole suoritettu turhaan sillä monet ovat löytäneet sanoistani niin inspiraatiota kuin johdatustakin. Monet odottavat innokkaina heidän kuukausittaista annostaan totuudesta. Toiset lukevat rauhassa, etäisin katsein sekä vieläkin etäisemmin mielin ja sydämin, samalla kun toiset ovat hämmentyneitä, eivätkä tiedä mitä ajatella.</p>
<p>Viimeaikaisissa artikkeleissani olen keskittynyt Maitreyan ja Meidän, Hänen Opetuslastensa paluuseen. Tämä on aikamme keskeinen tapahtuma, ilman vertaistaan lukemattomiin vuosituhansiin. Olemme nyt saavuttamassa tämän prosessin huipun. Maitreya ilmestyy nyt tiuhaan tahtiin useille sadoille ihmisille, viestittääkseen heille läsnäolostaan ja kirvoittaakseen heidän apunsa. Pian nämä ilmenemiset tulevat kantautumaan median korviin ja tutkimustyö alkaa. Nuo tutkimukset tulevat paljastamaan hämmästyttävän miehen läsnäolon – miehen, joka omaa epätavallisia kykyjä, ja joka esittää epätavallisia ratkaisuja ihmisten ongelmiin ja tarpeisiin.</p>
<p>Olemme uuden aikakauden kynnyksellä. Suurin osa ihmisistä pystyy tänä päivänä aistimaan ne muutoksen tuulet, jotka ravistelevat maailmaa, ja jotka toimivat osoittimina uudelle ajalle. Keskellä kaaosta sekä keskellä vanhojen itsestäänselvyyksien ja muotojen murtumista, voidaan aistia sellainen uusi maailma, joka odottaa syntymistään. Se on parempi maailma ja turvallisempi, tervejärkisempi sekä reilumpi maailma.</p>
<p>Minun tehtäväni on ollut pitää näkyvillänne näitä suunnitelmia ja tätä toivoa, sekä inspiroida teitä yhteistyöhön ja aktiiviseen palvelustyöhön, ja ohjata teidän askelianne silloin kun ne olisivat saattaneet horjua. Tehtäväni on ollut herättää teissä se oivallus, että ette ole osattomia ettekä yksin.</p>
<p>Olen iloinen voidessani olla palveluksessanne tällä tavoin ja toivotan tervetulleeksi tilaisuuden keventää taakkaanne ja osoittaa teille kultaisen lupauksen tulevasta.</p>