---
title: "Mestarin sanoin 11/1995: Ihmeiden ajalla ei ole loppua"

menu:
 masterarticle:
  identifier:  "mestarin-sanoin-1995-11"
  parent:  "1995"

master: "Cremen Mestari"

date: 1995-11-01T00:00:00+02:00
prevmonth: ""
prevmonthLink: ""


aliases:
  - /mestarin-sanoin/1995-11/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

summary: "Lainaus: Maitoa juovat patsaat, jotka ovat olleet hinduille ennusmerkkinä heidän suuren opettajansa tulemisesta, ovat vain yksi monista Maitreyan ja hänen Mestariensa uudelleentulemista todistavista ennusmerkeistä."
---
<p><strong>Maitoa juovat patsaat</strong></p>
<p>Maitoa juovat patsaat, jotka ovat olleet hinduille ennusmerkkinä heidän suuren opettajansa tulemisesta, ovat vain yksi monista Maitreyan ja hänen Mestariensa uudelleentulemista todistavista ennusmerkeistä.</p>
<p>Ihmiset ovat alkaneet yhä enenevässä määrin tulla tietoisiksi siitä, ettei &#8221;ihmeiden aikakausi&#8221; ole päättynyt, vaan päinvastoin kasvaa voimakkaana joka puolella maailmaa. Viimeaikaiset ihmetapahtumat ovat ravistelleet perinpohjaisesti miljoonien ihmisten elämän itseriittoisia, varmoina pitämiä perusasioita. Tiedotusvälineiden osoittama voimakas kiinnostus asiaan mahdollistaa sen, että ihmiset maailmanlaajuisesti saavat tietää myös tulevista ihmetapahtumista, jotka tulevat hämmästyttämään vielä entisestäänkin niin asioihin uskovia kuin epäilijöitäkin. Täten on avautunut ovi, jonka kautta Maitreya voi ilmestyä ja tulla hyväksytyksi näiden ihmeiden taustalla vaikuttavana voimana.</p>
<p>Näin on valmisteltu kaksinainen lähestymistie ihmisten sydämiin ja mieliin: nykyaikaiset viestimet takaavat sen, että Maitreyan ajatukset ja sanat, ideat ja toiveet tavoittavat miljoonat ihmiset näiden omissa kodeissa; ihmetapahtumat eri puolilla maailmaa puolestaan vangitsevat lukemattomien miljoonien ihmisten huomion. Jo nyt Maitreyan nimi yhdistetään viimeaikaisiin tapahtumiin temppeleissä niin Idässä kuin Lännessä.</p>
<p><strong>Eläminen</strong></p>
<p>Hyvin pian koittaa aika, jolloin ihmiset voivat odottaa kuulevansa kaikkien odottaman Opettajan todella jo olevan joukossamme. Ja että Hän elää ja esittää elinvoimaisen oppinsa, jotta ihmiset kaikkialle heräisivät uuteen elämään. Pian ihmiset tietävät, että heidän pitkä odotuksensa on päättynyt ja että maailmaa on valmisteltu ottamaan vastaan tapahtuma, joka ylittää ihmismielen käsityskyvyn ja jonka kaltaista ei ole ollut koko Maan suunnattoman pitkän menneisyyden aikana.</p>
<p>Milloinkaan aiemmin ihmiskunnan tunnetun historian kuluessa eivät Mestarit ole julkisesti ja avoimesti eläneet ja toimineet ihmisten keskuudessa. Ensimmäisen kerran mittaamattoman pitkään aikaan He näin tulevat hoitamaan monia auttamistehtäviään. Syntyy uusi yhteys ihmisten ja heidän Vanhempien Veljiensä välille. Ihmiset pyrkivät jäljittelemään näiden Täydellistyneiden Olentojen ominaisuuksia. Ja tämän valtavan herätteen ja esimerkin vaikutuksesta ihmisrodun kehitys nopeutuu vastaavasti. Näin tulee olemaan. Näin tulevat Suojelijamme tuomaan tietämyksensä ja kokemuksensa hyödyttämään kaikkien yhteistä hyvää.</p>
<p><strong>Väistämätön</strong></p>
<p>Valmistelutyöhön sitoutuneet ihmiset voivat saada rohkeutta viimeaikaisista maailmanlaajuisista ihmetapahtumista, sillä ne ovat merkkinä Maitreyan lähestyvästä julkitulosta. Ihmiset, jotka ovat tehneet työtä levittääkseen tietoa Hänen läsnäolostaan ja saapumisestaan, tietävät, etteivät heidän ponnistuksensa ole menneet hukkaan, että maailma on tarvinnut heidän palvelustaan ja että he ovat antaneet kaikkein parhaan itsestään vastatakseen sydämiensä kutsuun. He saavat myöskin kokea, että Maitreyan kiitollisuus ja rakkaus seuraavat heitä läpi elämän.</p>
<p>Ihmeiden määrä kasvaa ja saa ihmiset hämmästymään. Niin kutsutut tiedemiehet ja asiantuntijat epäonnistuvat surkeasti yrityksissään osoittaa vääräksi sen, minkä ihmiset omin silmin ovat saaneet todistaa. Näiden ihmetapahtumien synnyttämä toivo saa ihmiset yhdistämään ne Maitreyan viisaisiin sanoihin ja saa heidät seuraamaan Hänen johdatustaan.</p>