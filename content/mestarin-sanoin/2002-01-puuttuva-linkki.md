---
title: "Mestarin sanoin 1–2/2002: Puuttuva linkki"

menu:
 masterarticle:
  identifier:  "mestarin-sanoin-2002-01"
  parent:  "2002"

master: "Cremen Mestari"

date: 2002-01-01T00:00:00+02:00
prevmonth: ""
prevmonthLink: ""


aliases:
  - /mestarin-sanoin/2002-01/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

lainaus: "Lainaus: Tämän ymmärryksen valossa ihminen tulee tajuamaan olemassaolonsa ja olemuksensa kannalta keskeisiä totuuksia. Hän tulee ymmärtämään, konkreettisena kokemuksena, olevansa osa suurta veljeskuntaa, joka elää ja kärsii ja kuolee yhdessä, Yhtenä."
---
<p>Tuuma tuumalta ihmiskunta lähenee valmiuttaan tehdä päätöksensä. Tapahtumien kulku pakottaa hallitukset etsimään uusia ratkaisuja tämän päivän vaivoihin, ongelmiin, jotka tuntuvat vastustavan päätöksiä. Yhä useammin niille tarjotaan yhä useammalta suunnalta täysin uusia ratkaisuja niiden pulmiin. Ihmiskunnan ajattelun uusi suunta on vähän kerrassaan ottamassa tukevampaa otetta ihmisten mielissä. Nykyisestä kaaoksesta huolimatta, tämä lupaa hyvää tulevaisuuden osalta.</p>
<p>Kansakunnat huomaavat, että vanhat metodit ja mekanismit eivät enää toimi, vaan kriisi toisensa perään pyyhkii pois nekin vähäiset edistysaskeleet, mitä siihen mennessä oli saavutettu. Ja samalla kärsivien huudot ja avunpyynnöt voimistuvat ja kovenevat. Hitaasti, mutta varmasti jakamisen tarpeellisuus juolahtaa monien mieliin. Pian tämä ajattelumalli rekisteröityy koko ihmiskunnan mieliin ja muodostaa &#8221;puuttuvan linkin&#8221;, ratkaisun ongelmiimme.</p>
<p><strong>Ihminen on pyhä</strong><br />
Tietenkään kaikki eivät tule heti näkemään tarvetta tälle radikaalille ja vaikuttavalle ratkaisulle. Vanha kilpailuvietti häviää hitaasti. Vähitellen jakamisen mukanaan tuoma yksinkertainen hyvän olon tunne, yhteistyön edut ja hyvän tekemisen aiheuttama hyvinvointi tulee käännyttämään ihmiset, lähes poikkeuksetta. Uusi valon aikakausi alkaa maapallolla.</p>
<p>Tämän ymmärryksen valossa ihminen tulee tajuamaan olemassaolonsa ja olemuksensa kannalta keskeisiä totuuksia. Hän tulee ymmärtämään, konkreettisena kokemuksena, olevansa osa suurta veljeskuntaa, joka elää ja kärsii ja kuolee yhdessä, Yhtenä. Ja että erot ja erimielisyydet, jotka ovat olleet niin keskeisiä niin monelle ja aiheuttaneet niin paljon kärsimystä niin monelle, ovatkin vain kuvittelua. Että kaiken tämän ulkokuoren alla on ikuinen ihminen, yhdessä kulkemassa kohti täydellisyyttä, kohti todellistä Minän ilmennystä.</p>
<p>Ihminen alkaa herätä olemassaolonsa todelliselle tarkoitukselle: Ihminen on pyhä ja hänen kehonsa on vain hänen oikean todellisuutensa, sielun, ilmentymä. Läpi elämän käänteiden sielu on varjellut ja ohjannut häntä. Koskaan ei sielu jätä meitä yksin, oli kyseessä sitten kahakka tai korkein voimain ponnistus tai vastentahtoinen yritys. Ihminen ja sielu ovat yksi. Tämä totuus odottaa ihmistä löytäjäkseen. Sielu odottaa tätä valkeutta koittavaksi. Ihminen on elämän oppimatkansa illassa.</p>
<p>Sielu ohjaa meitä tästä eteenpäin korkeammalle ja selkeämmälle polulle.</p>