---
title: "Mestarin sanoin 7–8/2016: Hän joka ovella kolkuttaa"

menu:
 masterarticle:
  identifier:  "mestarin-sanoin-2016-07"
  parent:  "2016"

master: "Cremen Mestari"

date: 2016-07-01T00:00:00+02:00
prevmonth: "6/2016: Maitreyan ohjaus"
prevmonthLink: "2016-06"


aliases:
  - /mestarin-sanoin/2016-07/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

lainaus: "Lainaus: Pian ne lukuisat ihmeet, jotka Hän on aikaansaanut, nostavat Hänet yhtälailla miesten kuin naistenkin sydänten suosioon joka puolella. Parantavat lähteet tullaan yksitellen löytämään ja valtava ihmisten temppelien puhdistus tulee alkamaan."
---
<p>Jokaisen kansakunnan kehityksessä tulee hetki, jolloin on sielun tutkiskelun ajanjakson tapahduttava; kun sen perustuslailla varjeltuja, kirjoitettuja tai kirjoittamattomia ideaaleja, täytyy tutkiskella jo toteutuneiden saavutusten valossa sekä uudelleenarvioida näitä saavutuksia. Kun tämä tehdään rehellisesti ja vilpittömästi, korvaa uusi havahduttava realismi nykyisen omankehun, johon useiden maiden johtajat ovat sortuneet, toivoen sillä tavoin voivansa ylläpitää horjuvaa otettaan kansalaistensa elämästä. Heidän aikansa on päättymässä. </p>

<p>Lähitulevaisuuden tapahtumat tulevat uudelleenjakamaan hallitusten vallan ja vapauttamaan ihmiset. Nykyinen demokratian irvikuva tulee tekemään tietä todelliselle osallistumiselle ja aloittamaan uuden kappaleen ihmisten oikeudenmukaisuuden ja rauhan etsinnässä. </p>

<p>Jopa näiden sanojen kirjoitushetkellä ollaan tätä prosessia nopeuttavaa suunnitelmaa toteuttamassa – suunnitelmaa, joka tulee tuomaan ilon miljoonien kärsivien sydämiin. Kärsivällisinä he odottavat, pahaa-aavistamattomat köyhät: paimennettuina kuin karja rutikuivassa ja säälimättömässä autiomaassa, kodittomina ja työttöminä maailman ylväissä kaupungeissa tai viljellen paljasta kalliota korkealla tasangolla. He odottavat vapautusta, joka nyt ovella kolkuttaa.</p>

<p>Pian he näkevät vapauttajansa; monet ovat jo niin tehneet ja elävät vain nähdäkseen jälleen Hänen kasvonsa. Tämän ajan häpäistyille taistelukentille Hän ilmentyy yhtäläisessä Armossa kaikille. Pian ne lukuisat ihmeet, jotka Hän on aikaansaanut, nostavat Hänet yhtälailla miesten kuin naistenkin sydänten suosioon joka puolella. Parantavat lähteet tullaan yksitellen löytämään ja valtava ihmisten temppelien puhdistus tulee alkamaan. </p>

<p>Historia opettaa meille, ettei mitään tapahdu kahdesti täsmälleen samalla tavalla. Aika ja evoluutio mahdollistavat tapahtumien uusiutumisen. Ne, jotka odottavat entisaikojen kaltaista pelastajaa, saavat odottaa turhaan. Uudet ajat vaativat uusia tapoja ja uudet ongelmat uusia ratkaisuja. </p>

<p>Täten Maitreya suuntaa Itsensä kohti nykyistä tilannetta, kohti ongelmia, jotka vaivaavat kaikkia ihmisiä: nälkää ja kurjuutta; planetaarista epätasapainoa; jakamista ja oikeudenmukaisuutta; rauhan ja sodan keinoja. Ei ole epäilystäkään siitä, etteikö Hän tule auttaakseen ihmisiä, mutta ensisijaisesti Hän tulee opettamaan. Noudattakaa siis Hänen opetuksiaan, sillä ne sisältävät elämän olemuksen ja tuon johdatuksen ja inspiraation turvin voitte nousta aina tähtiin saakka. </p>

<p>Kun teiltä kysytään: “Mitä tulevaisuus tuo tullessaan?”, kertokaa heille tämä: kirkas tähti on jättänyt sille kuuluvan paikkansa taivaankannella ja on päättänyt kulkea ihmisten keskuudessa, tuoden ennennäkemättömiä lahjoja maan päälle. Maitreya nimeltään on tämä Siunattu ja Hän tulee näyttämään ihmisille sen mitä heistä voi tulla. Hän tulee osoittamaan heille salatun kulkureitin Jumalan sydämeen ja johdattamaan heidät sisään. Hän tulee kulkemaan ihmisten ja enkelten keskuudessa ja liittämään nämä yhteen. Esimerkin ja opetuksen keinoin tulee Hän osoittamaan tien itse-pelastukseen. Hän tulee elvyttämään ja uudistamaan maailman. Odottakaa Hänen kolkutustaan. </p>