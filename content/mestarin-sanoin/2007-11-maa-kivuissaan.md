---
title: "Mestarin sanoin _11/2007: Maa kivuissaan"

menu:
 masterarticle:
  identifier:  "mestarin-sanoin-2007-11"
  parent:  "2007"

master: "Cremen Mestari"

date: 2007-11-01T00:00:00+02:00
prevmonth: "10/2007: Askel askeleelta"
prevmonthLink: "2007-10"


aliases:
  - /mestarin-sanoin/2007-11/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

summary: "Lainaus: Ihmisellä on vain vähän mistä valita:tehtävän kiireellisyys vaatii välitöntä toimintaa; vain harvat todella käsittävät jo aiheutettujen tuhojen laajuuden. Voidaankin kysyä: voidaanko Maa-planeetta pelastaa ja millä keinoin? Vastaus on vakuuttava KYLLÄ! ja keinoin, jotka koskevat nykyisten elintapojen muuttamista ihmisten enemmistön osalta."
---
<p>Voidaan sanoa, että vihdoin ainakin jotkut ihmiset alkavat ottaa vakavissaan globaalin lämpenemisen sekä siitä seuraavien ilmastonmuutosten uhat. On totta, että on paljon erimielisyyttä vaarojen laajuudesta ja niiden todenperäisyydestä sekä parhaista tavoista lähestyä niitä ongelmia, joiden olemassaolosta ollaan yksimielisiä. Siltikään ei ole epäilystä, että, edes jotkut, ymmärtävät, että ihmisillä on käsillään valtava tehtävä tuhon etenemisen pysäyttämisessä ja ympäristön tasapainottamisessa. On myös totta, että jopa kaikkein tietoisimmat ja huolestuneimmat ihmiset tietävät vain vähän ongelmien laajuudesta ja niiden monitahoisuudesta.</p>
<p>Saasteongelma on tällainen tapaus. Saasteella on monia muotoja, osa niistä ilmeisiä ja helposti korjattavia, mikäli on olemassa tahto tehdä niin. Jotkin ongelmat kuitenkin edellyttävät tiedettä ja parannustapaa, joka on vielä ihmisille tuntematon. Nuo saasteet ovat niin myrkyllisiä ja tuhoisia, että niille pitää antaa ensisija jotta niistä voitaisiin selvitä. Saasteen vaikutus ilman ja ruoan laatuun, sen vaikutus eläimiin sekä kaloihin joissa ja merissä on tiedossa, mutta pääsääntöisesti vaikutuksesta ei välitetä. Tuhoisin kaikista, ydinsäteilyn aiheuttama saaste, odottaa vielä Maan tiedemiesten löytämistä. Ydinsäteilyn ylimmät tasot ovat nykyisen ydinteknologian tavoittamattomissa. Ne ovat myös kaikkein myrkyllisimmät ihmisille ja alemmille luomakunnille. Kaikilla näillä tasoilla saasteen ongelma on kyettävä voittamaan. Tämä voidaan tehdä vain kokonaisvaltaisella nykyisten poliittisten, taloudellisten ja sosiaalisten rakenteiden muutoksella.</p>
<p><strong>Tuhottu</strong></p>
<p>Ihminen on tuhonnut ja saastuttanut Maata ja vakavasti vahingoittanut omaa ympäristöään. Nyt ihmisten on nähtävä ensisijaisena prioriteettinaan korjata sen mitä on vahingoittanut ja siten palauttaa terveyteen oirehtiva planeettansa. Ihmisen on opittava yksinkertaistamaan vaateensa planeettaa kohtaan ja hänen on opittava yksinkertaisuuden kauneus sekä jakamisen ilo.</p>
<p>Ihmisellä on vain vähän mistä valita:tehtävän kiireellisyys vaatii välitöntä toimintaa; vain harvat todella käsittävät jo aiheutettujen tuhojen laajuuden. Voidaankin kysyä: voidaanko Maa-planeetta pelastaa ja millä keinoin?</p>
<p>Vastaus on vakuuttava KYLLÄ! ja keinoin, jotka koskevat nykyisten elintapojen muuttamista ihmisten enemmistön osalta.</p>
<p>Kaikkien ”kehittyneiden” maiden ensisijainen kunnianhimo on saavuttaa alati kasvava talouksiensa kasvu sekä tulla siten rikkaammiksi ja kilpailulle perustuvassa maailmassa saavuttaa vaikutusvaltaa ja voimaa ja siten nauttia korkeammasta elämänlaadusta. Asioiden ollessa näin, Maan riistäminen ja resurssien piittaamaton käyttö nähdään luonnollisena ja tarpeellisena. Tämä vastuuton toiminta on vihdoin saattanut Maa-planeetan lähes polvilleen.</p>
<p><strong>Kiireistä</strong></p>
<p>Maitreya, siitä voitte olla varmoja, tulee pian käsittelemään tätä kiireistä ongelmaa ja ratkaisuaan siihen. Ensiaskel, Hän tulee sanomaan, on kiireellisyyden hyväksyminen, asia jonka monet tänään kieltävät. Jakaminen, Hän tulee kertomaan, on alku muutokselle, joka tulee tuomaan vastaukset huoliimme ja Maan toipumiselle.</p>