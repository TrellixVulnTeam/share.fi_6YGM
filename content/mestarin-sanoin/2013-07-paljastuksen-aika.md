---
title: "Mestarin sanoin 7–8/2013: Ihmisten ääni julistaa tulevaa"

menu:
 masterarticle:
  identifier:  "mestarin-sanoin-2013-07"
  parent:  "2013"

master: "Cremen Mestari"

date: 2013-07-01T00:00:00+02:00
prevmonth: "6/2013: Minne tästä?"
prevmonthLink: "2013-06"


aliases:
  - /mestarin-sanoin/2013-07/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

summary: "Lainaus: Kuitenkin ne ihmiset, jotka pahiten kärsivät hallitusten toimettomuudesta tai niiden vääristä toimista, näkevät omat tarpeensa selkeänä. He haluavat vapautta, oikeudenmukaisuutta, oikeutta tehdä työtä sekä oikeutta maailmaan, jossa elää rauhassa, ja jossa heidän perheensä menestyisivät. Heidän vaateensa ilmaistaan aina vain äänekkäämmin."
---
<p>On käymässä monille aina vain selvemmäksi, että maailman nykyinen taloudellinen rakenne on riekaleina ja se pitää muuttaa. Esimerkiksi taloudet Yhdysvalloissa, Euroopassa ja Japanissa elävät alakuloa ja Kiina, joka vielä hetki sitten oli veturina, hiljentää vauhtiaan. Vain miljoonien elinpaikka ja kuolinpaikka Intia sekä Brasilia kykenevät liehuttamaan ”menestyksen” viiriä.</p>
<p>Myönnettäköön, tämä näkemys on vain puolueellinen katsaus maailman talouksiin, mutta laajalti on kuitenkin niin, että maat kurjistuvat, eivätkä ne tiedä miten pärjätä. Vanhat temput eivät enää tehoa: yliopistoja käyneet ovat tyytyväisiä saadessaan työtä baarista, köyhät ovat köyhempiä kuin koskaan ja kiitollisia ruokajonoista, keskiluokka kärvistelee ”pysyäkseen tahdissa” ja rikkaat ovat rikkaampia kuin koskaan, mutta luulevat maksavansa liikaa veroja. Hallitukset kyllä yrittävät, mutta niiden tärkeysjärjestykset ovat vääriä eivätkä niiden toimintamallit enää toimi niihin ongelmiin, joita maailma nyt kohtaa.</p>
<p>Kuitenkin ne ihmiset, jotka pahiten kärsivät hallitusten toimettomuudesta tai niiden vääristä toimista, näkevät omat tarpeensa selkeänä. He haluavat vapautta, oikeudenmukaisuutta, oikeutta tehdä työtä sekä oikeutta maailmaan, jossa elää rauhassa, ja jossa heidän perheensä menestyisivät. Heidän vaateensa ilmaistaan aina vain äänekkäämmin. Kohtalonsa aiheuttaman vihan ja turhautuneisuuden nuo ihmisjoukot tulevat hillitsemään enää hetken. He eivät enää luota nimissään tehtyihin tekoihin tai annettuihin lupauksiin hallituksilta. Liian usein ja liian kauan aikaa heidän synnyinoikeutensa on huijattu heiltä. He näkevät tämän yksinkertaisin tavoin mutta selkeästi, eivätkä luota enää rikkaiden mahtimiesten vehkeilyihin. Ihmisten ääni on kasvussa, ei, se on noussut, ja se kutsuu ihmisiä tuomaan kantansa julki.</p>
<p>Selkein katsein ja pelottomina, ihmiset ovat katsoneet tulevaisuuteen ja ovat mahdollisuutena nähneet tavoitteensa rauhanomaisesta ja oikeudenmukaisesta maailmasta. He tietävät, ettei muutos tapahdu itsestään, vaan että heidän on veljiensä ja sisartensa kanssa otettava toteutuksen valta omiin käsiinsä. He tietävät myös, että tiellä saattaa piillä vaikeuksia sekä vaaroja, mutta että palkinto on liian kallisarvoinen heidän epäonnistua: veljeyden, oikeudenmukaisuuden ja rauhan maailma sekä yksinkertaisempi ja parempi elämä kaikille on tuo palkinto. He tietävät, että mikään uhraus ei ole liian suuri tämän saavutuksen edessä ja&nbsp;sen nimissä he ovat valmiita kuolemaan.</p>
<p>Näin tulevat kaikki maailman ihmiset saamaan vapauden ja oikeudenmukaisuuden, siis heille kuuluvan synnyinoikeutensa. Näin tulee ihmisten ääni kaikamaan voimakkaampana ja selkeämpänä tulevina kuukausina ja vuosina.</p>