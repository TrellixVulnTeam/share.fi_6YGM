---
title: "Mestarin sanoin 6/2021: Yhteistyö"

menu:
 masterarticle:
  identifier:  "mestarin-sanoin-2021-06"
  parent:  "2021"

master: "Cremen Mestari"

date: 2021-06-01T00:00:00+02:00
prevmonth: "5/2021: Kristus opettajana"
prevmonthLink: "2021-05"


aliases:
  - /mestarin-sanoin/2021-06/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

summary: "Lainaus: Nyt syntyy mahdollisuus sellaiselle suuren kokoluokan edistysaskeleelle ihmiskunnan kehityksessä, joka nopeudessaan ja saavutuksessaan päihittää kaikki aiemmat kehityksen kulut."
---
Ihmiskunta seisoo tänä päivänä valmiina suureen loikkaan tulevaisuuteen, jossa ihmisen luontainen jumalainen luonne tulee ilmenemään. Vaikka ihminen ei tästä paljoa tiedäkään, hän on käynyt ja käy läpi koetuksia, jotka täyden aikuisuuden myötä sallivat hänen saada omakseen tietoa ja voimia, joilla muokata tuota tulevaisuuttaan.

Vaikkakin tällä hetkellä tämä todellisuus on selkeä vain Ihmissuvun oppaiden sisäiselle katseelle, näin kuitenkin on, ja se lupaa hyvää tulevalle ajalle. Tänä päivänä uusi pakottavuus ja uusi sitoutuminen planeetan sekä sen luomakuntien hyvinvoinnille on nähtävissä ja koettavissa missä ihmiset kokoontuvatkaan.

Vasta nyt vuosituhansien ajan taisteltuaan olemassaolosta ja kehityksestä, voidaan ihmisen sanoa saavuttaneen kypsyyden, joka on Meille nähtävissä, mutta ihmiselle itselleen vielä piilossa. Nyt syntyy mahdollisuus sellaiselle suuren kokoluokan edistysaskeleelle ihmiskunnan kehityksessä, joka nopeudessaan ja saavutuksessaan päihittää kaikki aiemmat kehityksen kulut. Siinä missä tähän asti hidas ja tasainen kehitys oli haluttavaa ja jopa suotavaa, nyt kehitteillä on uusi dynaaminen rytmi, jonka voima tulee pyyhkäisemään ihmiskunnan tulevaisuuteensa maailmanlaajuisen muutoksen aallon lailla. Niin suuret ovat jännitteet tämän päivän jakautuneessa maailmassa, että vain nopea suunnanmuutos voi estää katastrofin. Ilman epäilystäkään, tämä nopea muutos tulee luomaan ongelmia sopeutua monille, mutta reilulla kaulalla vieläkin useammat tulevat toivottamaan tervetulleiksi nuo muutokset uuden elämän mahdollisuuksina.

Me, Raatajat kulisseissa, omaamme täyden vakaumuksen, että ihmiskunta tulee saattamaan käyntiin tämän radikaalin muotojensa uudistuksen. Ne eivät enää palvele ihmisen tarpeita ja estävät uuden ilmenemisen. Me seuraamme ja ohjaamme, valvoen kaikkea.

Vähän kerrassaan uusi tietoisuus herättää ihmiskunnan sen sisäisille tarpeille. Vanha ja kilpailullinen henki kuolee hitaasti, mutta joka tapauksessa uusi yhteistyön henki on yhtä lailla nähtävissä. Tämä lupaa hyvää tulevalle sillä vain yhteistyön kautta ihmiskunta voi selvitä. Vain yhteistyöllä tuo uusi tulevaisuus tullaan rakentamaan. Vain yhteistyöllä ihminen voi tietää ja ilmentää sisäisen jumalallisuutensa totuuden.

Yhteistyö on luontainen seuraus oikeanlaisista suhteista. Oikeanlaiset suhteet samaten seuraavat viisaasta yhteistyöstä. Yhteistyö on avainasemassa kaikessa onnistuneessa ryhmäponnistelussa ja se on pyhän hyväntahdon ilmenemä. Ilman yhteistyötä mitään pysyvää ei voi saavuttaa, sillä yhteistyö syntetisoi monia erinäisiä näkökulmia. Yhteistyö on toinen sana yhtenäisyydelle. Yhtenäisyys ja yhteistyö ovat ponnistuslaudat tulevaisuuteen ja takuuna kaikkien ihmisten onnistumisessa. Suuria voiman varantoja makaa käyttämättömänä ihmiskunnassa itsessään odottamassa yhteistyön taian vapauttamista. Kilpailu suitsii luonnollista järjestystä, yhteistyö vapauttaa ihmisten hyväntahdon. Kilpailu välittää vain itsestään siinä missä yhteistyö työskentelee kaikkien yhteisen parhaan puolesta.

Kilpailu johtaa jakautuneisuuteen, kaiken synnin juurisyyhyn. Yhteistyö pyrkii sekoittamaan ja yhdentämään jumalaisen elämän eriväriset säikeet.

Kilpailu on johtanut ihmisen kuilun partaalle ja vain yhteistyö voi auttaa häntä löytämään polun. Vanhoilliset ja menneeseen haikaavat rakastavat kilpailua, uudet hyväksyvät ilolla jumalaisen yhteistyön. Maailman ihmiset voidaan jakaa kahteen: heihin, jotka kilpailevat ja heihin, jotka tekevät yhteistyötä.

Puhdistakaa sydämenne kilpailun tahrasta ja avatkaa sydämenne yhteistyön iloille.
