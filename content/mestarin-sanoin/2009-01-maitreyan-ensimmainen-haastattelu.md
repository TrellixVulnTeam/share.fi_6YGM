---
title: "Mestarin sanoin 1–2/2009: Maitreyan ensimmäinen haastattelu"

menu:
 masterarticle:
  identifier:  "mestarin-sanoin-2009-01"
  parent:  "2009"

master: "Cremen Mestari"

date: 2009-01-01T00:00:00+02:00
prevmonth: "12/2008: Evoluutio vastaan kreationismi"
prevmonthLink: "2008-12"


aliases:
  - /mestarin-sanoin/2009-01/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

summary: "Lainaus: Aivan lähitulevaisuudessa ihmiset kaikkialla saavat mahdollisuuden olla todistajana erityislaatuiselle ja merkitykselliselle merkille, jonka kaltainen on ollut olemassa vain kerran aiemmin, Jeesuksen syntymän yhteydessä."
---
<p>Aivan lähitulevaisuudessa ihmiset kaikkialla saavat mahdollisuuden olla todistajana erityislaatuiselle ja merkitykselliselle merkille, jonka kaltainen on ollut olemassa vain kerran aiemmin, Jeesuksen syntymän yhteydessä. Silloin, kristillisen opin mukaan, taivaalle ilmestyi tähti, joka johti kolme Itämaan tietäjää Jeesuksen synnyinsijoille. Pian, jälleen, tähden kaltainen kirkkaanloistava valonlähde tullaan näkemään kautta maailman. Mitä tämä tarkoittaa? Kuinka se on mahdollista?</p>
<p>Vastaus piilee siinä, että tämä mystinen tapahtuma on merkki ja se toimii airuena Maitreyan avoimen työn alkamiselle. Pian sen jälkeen, kun merkki on ilmestynyt taivaalle, Maitreya tulee antamaan ensimmäisen haastattelunsa amerikkalaisella televisiokanavalla.</p>
<p><strong>Julkinen</strong></p>
<p>Tuona julkisena ja avoimena ajankohtana, jolloin Maitreya ei vielä esiinny omana itsenään, Maailmanopettaja tulee esittämään näkemyksensä taloudellisesta ja finanssipoliittisesta kaaoksesta, joka on maailmalla valloillaan. Hän tulee kertomaan sen juuret ja sen lopullisen tuleman. Jossain määrin, Hän tulee myös kertomaan ratkaisustaan helpottaa maailman puutteessa elävien tilaa. Täten Hän tulee valmistelemaan tietä seikkaperäisemmälle ja tarkemmalle ideoidensa julkistamiselle.</p>
<p>Miten katsojat tulevat reagoimaan? He eivät tule tietämään Hänen taustaansa tahi Hänen statustansa. Tulevatko he kuuntelemaan ja arvioimaan Hänen sanojaan? On liian aikaista tietää tarkasti, mutta tämän verran voidaan sanoa: koskaan aiemmin he eivät ole nähneet Maitreyaa, tai ole kuulleet Hänen puhuvan. Eivätkä, Häntä kuullessaan, ole kokeneet Hänen ainutkertaista energiaansa, sydämestä sydämeen. Myöskin, tämä ajanjakso on ainutkertainen historiassa, kun kokonaiset kansakunnat ovat äimistyneenä ja peloissaan tulevaisuuden suhteen. Siksi voidaan olettaa, että monet Hänet kuulevista, tulevat olemaan innokkaita ja avoimia kuulemaan lisää. Maitreya ei ole syyttä suotta odottanut tätä ajankohtaa astua julkisuuteen; esimerkiksi Amerikka ei olisi reagoinut aiemmin. Nyt, ensi kertaa vuosiin, työttömyyden ja massiivisen sosiaalisen levottomuuden keskellä, uuden hallinnon on selvittävä taloudellisesta kaaoksesta. Amerikan ja koko maailman totuuden hetki on koittanut.</p>
<p><strong>Maailmanlaajuinen</strong></p>
<p>Ei pelkästään Amerikassa, vaan maailmanlaajuisesti, ihmiset heräävät muutoksen tarpeelle ja sen mahdollisuudelle. Poliitikot ja taloustieteilijät kutsuvat nykyistä tilannetta &#8221;suhdanteen heikkenemiseksi&#8221; ja &#8221;lamaksi&#8221;. Todellisuudessa näemme nyt vanhan järjestelmän viimeiset horjahtelun askelet. Miljoonat ihmiset ovat tulemassa tietoisiksi siitä, ettei rajoitukseton kilpailu sekä ahneus ole turvallisin tie ihmiskunnalle, ja että sellaiset taloudelliset doktriinit luovat vain &#8221;niljakkaan pinnan&#8221; varomattomalle, ja lopulta, sellaisen taloudellisen kriisin, jossa olemme tänä päivänä.</p>
<p>Tietystikin monet kasvavan vaurauden omaavat ihmiset ovat sivussa siitä menetetystä uskosta tapoihin, joilla he ovat rikastuneet, ja uskovat olevan &#8221;ajan kysymys&#8221;, kun olemme taas palanneet oikeaan suuntaan ja menestykseen. Tulevatko he uskomaan Maitreyaa ja tunnistamaan Hänen argumenttiensa mielekkyyden? Oman ylimielisyytensä ja ylivertaisuutensa sokaisemina, mahdollisesti eivät. Kuitenkin, monet ovat vähemmän toiveikkaita paluusta status quohon. Monet ovat kärsineet kipeitä menetyksiä ja ovat kadottaneet uskonsa vanhoihin toimintamalleihin. Kansakuntien ihmiset ovat kypsiä ja valmiita muutokseen. He vaativat muutosta ja tarkoituksenmukaisempaa elämäntapaa. Maitreya tulee muistuttamaan ihmisiä niistä perusteista, joita ilman ei ole tulevaisuutta: Oikeudenmukaisuus ja Rauha. Ja ainoa tie molempiin niihin on jakamisen tie.</p>

<p><a title="Maitreyan tulon julkistava ”tähti”" href="/maitreya/maitreyan-tahti">Lue lisää artikkelissa mainitusta tähdestä!</a><br />