---
title: "Mestarin sanoin 3/2021: Terveys ja paraneminen osat 1–2"

draft: true


menu:
 masterarticle:
  identifier:  "mestarin-sanoin-2021-03"
  parent:  "2021"
 uudet:


master: "Cremen Mestari"

date: 2021-03-01T00:00:00+02:00
prevmonth: "1–2/2021: Rauhan ja rakkauden polku"
prevmonthLink: "2021-01"


aliases:
  - /mestarin-sanoin/2021-03/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

summary: "Lainaus: Jokainen aika tuo maailmaan uusia ja tuntemattomia voimia, jotka pikku hiljaa vaikuttavat ihmisiin ja aikaansaavat vastineen. Näin on tänään, kun ihmiset hakevat hämärässä uuden ajan energioiden vaatimaa suuntaa."
---
<p>Tänä päivänä kaikkialla perustetaan ryhmiä, joiden pääasiallisena tehtävänä on edistää terveellisen elämän ajatusta ja kasvattaa ihmisten mielenkiintoa suuremman elinvoimaisuuden saavuttamista ja sairauksista vapautumista kohtaan. Joka puolella ilmestyy kirjoja, jotka tarjoavat ruokavalio- ja muita ohjeita &#8211; jotkut uusia ja ennen kokeilemattomia, toiset muinaiseen tarustoon perustuvia &#8211; jotka väittävät parantavansa kaikki kehon sairaudet ylipainosta tappavimpiin vitsauksiin, joille ihmiskunta on altis. Sairauksien syiden ja luonteen sekä niiden estämisen ja parantamisen tutkimukseen on annettu uutta vauhtia.</p>
<p>Toistaiseksi sairauksien todellinen syy on melko tuntematon. Syvälle ihmisen menneisyyteen haudattuna se on suuressa määrin karmallinen ja siirtyy perinnöllisesti. Koko ihmiskunta jakaa tämän karman. Muinaiset Elämän lakien rikkomukset ovat jättäneet tämän epämiellyttävän perinnön ja ainoastaan syvä ajattelu- ja elämäntapojemme uudistaminen muuttaa tämän tilanteen ja vähitellen palauttaa tasapainon. Tasapainon saavuttaminen on väistämätöntä, mutta vie aikaa hävittää perinpohjin ikivanhat sairaudet ja puhdistaa planeetan maaperä. Erityisesti perinteisten, nykyään laajalle levinneiden hautausmuotojen on tehtävä tilaa polttohautaukselle, joka on ainoa hygieeninen menetelmä ruumiin hävittämiseksi kuoleman jälkeen.</p>
<p>Tällä hetkellä kaikkialla perustetaan tutkimusalueita uudempia parannusmenetelmiä varten; paljon kokeita etenee suhteellisen oikeita reittejä ja tiedon ovet aukenevat yksi kerrallaan. Pian syvien oivallusten virta pyyhkii yli maan, johtaen sairauksien, niiden syyn ja hoidon täysin uuteen lähestymistapaan. Kaiken tämän aktiivisuuden takana on Hierarkia, joka valvoo ja opastaa elämän kulissien takaa, yrittäen aina kun se on mahdollista stimuloida tutkimusta ja kokeiluja. Tämä stimulointi tapahtuu kahden pääreitin kautta: innostamalla kaukokatseisia ihmisiä tutkimaan ihmisen konstituutiota ja rakennetta, joiden tuntemuksesta sairauden mekanismin ymmärtäminen on riippuvainen, sekä stimuloimalla erilaisia menetelmiä: parantavia, oloa helpottavia ja ennaltaehkäiseviä; uusia ja vanhoja, tavanomaisia ja epätavallisia, joilla nykyään pyritään hallitsemaan sairautta.</p>
<p>Eräs tämän ajan merkittävistä tapahtumista on ollut erilaisten niin sanottujen henkiparantajien tai uskolla parantajien nouseminen suuren yleisön tietoisuuteen. Heidän roolinsa ja lahjojensa julkisessa hyväksymisessä on tapahtunut merkittävä muutos ja tämä on tapahtunut maailmanlaajuisesti. Uusi mielenkiinto idän muinaisiin parantamismenetelmiin on laajentanut läntisten parantajien teknisiä resursseja ja ymmärrystä, kun sairauden estäminen &#8211; terveyden ja elinvoiman olosuhteiden luominen &#8211; saa vähitellen merkittävän roolin.</p>
<p>Kaikki tämä lupaa hyvää tulevaisuudelle, jossa näemme vähittäisen ihmiskuntaa ahdistavien sairauksien voittamisen. Ensimmäinen askel on poistaa sairauden pelko, ja sairauden syyn ymmärtäen löytää oikeampi lähestymistapa sen vastustamiseen. Sosiaalisten rakenteiden muuttuminen tulee parantamaan huomattavasti ihmiskunnan terveyttä, poistaen suuren määrän kroonista stressiä ja ahdistusta, jota miljoonat nykyään kokevat. Suuremmalla vapaa-ajalla on merkityksensä ja terveemmät maatalouden menetelmät varmistavat, että tuotetaan sellaista ruokaa, jonka elinvoimaisuus vastaa ihmisen tarpeita.</p>
<p>Kun ihmiskunta ymmärtää olemuksensa todellisen luonteen &#8211; sieluna, joka heijastaa itseään mentaalisen, emotionaalisen ja kaksinkertaisen fyysisen (eteerisen ja kiinteän) kehon kautta, otetaan ensimmäinen askel sairauksien voittamisessa. Tähän saakka ihmisen mielenkiinto on kohdistunut kiinteään fyysiseen tasoon, kun sairauksien syyt löytyvät hienojakoisempien kehojen läpi virtaavien energioiden väärinkäytöstä. Ihminen on suuren löydön äärellä: että sairaus on epätasapainon tulos, että oikea tasapaino ylläpidetään oikealla ajattelulla ja toiminnalla ja että tällainen oikea ajattelu ja toiminta koskee hänen veljiään ja sisariaan kaikkialla. Jotta ihminen pääsisi eroon sairauksista hänen on ensin päästävä eroon erillisyydestä.</p>

## Osa 2
<p>Sielun energian väärinkäyttö ja vääränlaiset suhteet aiheuttavat sairautta. Mestarit neuvovat tien kohti elinvoimaisuutta ja terveyttä.</p>
<p>Aina muutaman vuoden välein tapahtuu lisää edistymistä sairauden ymmärtämisessä ja vastustamisessa; kutsumme sairaudeksi sitä mielen ja kehon epätasapainon tilaa, joka niin vaivaa ihmiskuntaa. Jokainen uusi edistysaskel työntää hieman taaksepäin ihmisen itseään koskevan tietoisuuden rajoja ja avaa oven lisävalaistumiselle. Kun seisomme uuden aikakauden kynnyksellä ihmiskunta on valmiina, kuten ei koskaan aiemmin, ottamaan vastaan uuden valon. Kristuksen ja Hänen Mestareittensa stimuloinnin herättämänä ihminen on valmis löytämään olemassaolonsa totuuden, joka lopulta vapauttaa hänet kokonaan sairaudesta.</p>
<p>Ensimmäisen askeleen minkä tahansa sairauden hävittämisessä on oltava sen syyn ymmärtäminen. Tähän saakka useimpien sairauksien syy on jäänyt ihmiseltä tutkimatta, niin tietämätön hän on ollut olemuksensa luonteesta ja Laeista, joiden alaisena hän toimii. Tästä eteenpäin, kun ihminen etenee pitkin oikeampaa reittiä ja ymmärtää oikeanlaisten suhteiden tarpeellisuuden, tämä on aloittava parantumisen. Sairaus on loppujen lopuksi vääränlaisten suhteiden tulos: suhde korkeampaan minäämme, sieluun; suhde veljiimme ja sisariimme kautta maailman; ja suhde Kokonaisuuteen, josta olemme osa. Sielun energian väärinkäytöllä saatamme syyn liikkeelle. Vääränlaisilla suhteilla lähimmäisiimme aiheutamme epätasapainon ja epäharmonian ja kaikenlaiset sairaudet. Erillisyyden tunteemme kautta leikkaamme itsemme irti parantavista voimista, jotka ympäröivät meitä kaikkialla.</p>

### Uusi elpyminen
<p>Mahtava tehtävä odottaa ihmiskuntaa tässä sen elämän käännekohdassa: puhdistaa maailma ikivanhoista väärän ajattelun ja elämisen tavoista; muuttaa kokonaan sosiaalisen elämisen tapa siten, että tehdään mahdolliseksi uusi vapaus pelosta; puutteen, sodan, sairauden ja kuoleman pelosta. Valtava tehtävä, todellakin, mutta kaikkien siihen liittyvien ponnistusten arvoinen, sillä se johtaa uuteen elpymiseen, uuteen ja suloisempaan suhteeseen ihmisten välillä ja maailmaan, jota hallitsevat oikeuden ja veljeyden, jakamisen ja rakkauden periaatteet. Voiko ihmiskunnalle olla hienompaa tavoitetta, kuin luoda sellainen maailma? Kukaan ei voi kieltää etuja, jotka tällainen muutos toisi ja Me, Mestarit, autamme teitä tehtävässänne osoittaen teille parhaat polut ja mahdollisuudet.</p>

### Eteeriset tasot
<p>Tänä päivänä tiede on valmiina antamaan osuutensa sairauden voittamisessa. Aineen eteeriset tasot odottavat ihmisen löytöretkiä ja tutkimusta. Sieltä löydetään alkuperä sille voimien epätasapainolle, joka ilmentää itseään kehon sairauksina. Sairauksien hoito saa uuden ulottuvuuden kun voimakeskusten (chakrojen) toiminta energian vastaanottajina ja jakajina ymmärretään ja kun niiden yhteys sisäeritysjärjestelmän tärkeimpien rauhasten kanssa tunnetaan. Luonnollisesti jo nyt on muutamia parantajia jotka tietävät tämän ja tekevät arvokasta työtä, mutta vasta kun tämä tietämys on yleistä, tulemme näkemään paljon edistystä sairauden mekanismin ymmärtämisessä.</p>
<p>Ei ole enää kauaa siihen, että tämä tutkimus eteerisistä kentistä alkaa toden teolla. Kun se alkaa, se muuttaa terapeuttisen tilanteen. Uusi psykologia, tuleva sielutiede, valaisee kirkkaasti sairauden luonnetta ja syytä ja osoittaa tien sen estämiseen. Ajan kuluessa ihminen oppii lähestymään deevakuntaa (tai enkelikuntaa) ja työskentelemään sen kanssa; monet tämän evoluution näkökulmat liittyvät syvästi paranemisprosessiin.</p>
<p>Täten, askel askeleelta, sairaus hävitetään maailmasta ja se korvataan nykyään harvoin nähtävällä elinvoimaisuudella ja hyvinvoinnilla, mikä on ihmisen syntymäoikeus, kun hän vaan tietäisi sen. Näyttämöä valmistetaan tätä muutosta varten. Mestarit puolestaan osoittavat tien ja Heidän viisaalla opastuksellaan kaikki uudistetaan.</p>


