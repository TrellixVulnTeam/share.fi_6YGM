---
title: "Mestarin sanoin 11/2018: Pioneerit"

menu:
 masterarticle:
  identifier:  "mestarin-sanoin-2018-11"
  parent:  "2018"
 uudet:

master: "Cremen Mestari"

date: 2018-11-01T00:00:00+02:00
prevmonth: "10/2018: Korruption päättyminen"
prevmonthLink: "2018-10"


aliases:
  - /mestarin-sanoin/2018-11/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

lainaus: "Lainaus: Aina vain enemmän ihmiset nähdään ylijäämänä olemassaolon kamppailussa, pelkkinä nappuloina valtaisassa ”metsästä dollarit -pelissä”. Inhimillistä luottamusta tai sosiaalista yhdentymistä ei tässä ahnaassa voittoa hinnalla millä hyvänsä -kilpailussa ole nahtävissä missään. Ihmiskunta ei enää kauaa voi kestää rasitustaan tässä kamppailussa, jossa ihmiset valitsevat puolensa, joko rakkauden tai järjettömän ahneuden puolelta."
---
<p>Ihmiskunnan keskuudessa on kasvava lukumäärä miehiä ja naisia, jotka ovat tekemisissä uuden sivilisaation rakennusperiaatteiden suunnittelun kanssa. Heitä on löydettävissä lähes jokaisesta maasta ja he levittävät niitä oppeja, jotka heijastavat uuden Vesimiehen ajan ominaisuuksia. Heitä on kaikilla elämän aloilla ja heidät tunnistaa heidän epäitsekkyydestään ja kyvystään pikaisesti reagoida inhimillisen tarpeen edessä. He ovat niitä pioneereja, jotka on edeltä käsin lähetetty valmistelemaan ihmisiä niille kokemuksille, jotka ovat uudelle ajalle leimallisia. Jotkut harvat heistä toimivat tietoisina, tietäen tehtävästään auttaa kärsivää maailmaa ja suhteestaan Hierarkiaan, mutta suurin osa heistä työskentelee silkkaa sydämen kutsuaan ja haluaan auttaa.</p>
<p>Pian tulee olemaan ilmeistä monelle, että heidän ajatuksiaan toistetaan kautta maailman ja että suuri esijoukko on valmistautuneena töissä, lausuen julki ihmisten halun muutokselle ja ilmoittaen ne yhteiskunnalliset vaikutukset, jotka tämä muutos väistämättä tuo tullessaan. Nämä muutokset osuvat ihmisten tämänhetkisen ongelman ytimeen: ihmisten ja kansojen kahtiajakautuminen, joka uhkaa maailman turvallisuutta. Ilman näitä muutoksia ihmiset ovat katastrofin veitsen terällä ja esteetön kaupallistumisen kulku kaikille inhimillisen elämän aloille vaarantaa rodun olemassaolon.</p>
<p>Aina vain enemmän ihmiset nähdään ylijäämänä olemassaolon kamppailussa, pelkkinä nappuloina valtaisassa ”metsästä dollarit -pelissä”. Inhimillistä luottamusta tai sosiaalista yhdentymistä ei tässä ahnaassa voittoa hinnalla millä hyvänsä -kilpailussa ole nahtävissä missään. Ihmiskunta ei enää kauaa voi kestää rasitustaan tässä kamppailussa, jossa ihmiset valitsevat puolensa, joko rakkauden tai järjettömän ahneuden puolelta.</p>
<p>Kulisseissa Maitreya ja Hänen ryhmänsä ruokkivat tämän vastakkainasettelun tulta ja hiljalleen aina vain useammat ihmiset alkavat nähdä polkunsa. Kasvavalla tahdolla he lausuvat ääneen tarpeensa muutokselle, seuraten tietä näyttävien miesten ja naisten viitoitusta.</p>
<p>Näin Maitreya toimii kaikkien yhteiseksi hyväksi, hoivaten sitä mikä on parasta mitä ihminen voi tarjota ja osoittaen sen mikä on parasta miksi ihminen voi tulla. Hierarkia seuraa hyväntahtoisesti tätä historiallista kamppailua ihmiskunnan tulevaisuudesta varmana sen tuloksesta: ahneuden ja epätoivon kukistamisesta sekä ihmishengen voitosta.</p>