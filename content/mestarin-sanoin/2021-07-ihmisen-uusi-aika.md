---
title: "Mestarin sanoin 7–8/2021: Ihmisen uusi aika"

menu:
 masterarticle:
  identifier:  "mestarin-sanoin-2021-07"
  parent:  "2021"

master: "Cremen Mestari"

date: 2021-07-01T00:00:00+02:00
prevmonth: "6/2021: Yhteistyö"
prevmonthLink: "2021-06"


aliases:
  - /mestarin-sanoin/2021-07/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

summary: "Lainaus: Syvällä sisimmässään ihmiset aistivat, että tie tulevaisuuteen kulkee muutoksen kautta, mutta eivät vielä näe polun ääriviivoja. He odottavat merkkiä siitä, että heidän tarpeensa tunnistetaan ja että ne täytetään..."
---
Joka päivä ihmiskunnalle näytetään, millaisia onnettomuuksia vapaan tahdon väärinkäytöstä seuraa. Jumalallinen vapaa tahto on ihmisen suurin aarre, mutta vain silloin, kun sitä käytetään Logoksen suunnitelman mukaisesti, se on laillista ja oikein.

Ihminen on kulkenut kauas tästä ymmärryksestä, ja niinpä hän niittää väärien ajatustensa ja tekojensa pyörremyrskyä. Niinpä miljoonat ihmiset kärsivät tarpeettomasti yltäkylläisyyden keskellä, koska heiltä puuttuu se, mitä toiset pitävät itsestäänselvyytenä syntymäoikeutenaan.

Ihminen ei voi enää kauan kestää tätä erottelua; Laki vaatii ylläpitävää tasapainoa, ja kun sitä ei löydy, se toimii sopeuttaakseen ja sovittaakseen yhteen.

Lisäksi synteesin uudet energiat vaativat ilmaisemista yhä enemmän ja enemmän, ja ne hivuttavat ihmiskuntaa päivittäin kohti tätä päämäärää. Ihmisten kaikkialla on vaikea sietää kasvavaa jännitystä, ja he horjuvat villisti siitä aiheutuvassa kaaoksessa.

Syvällä sisimmässään ihmiset aistivat, että tie tulevaisuuteen kulkee muutoksen kautta, mutta eivät vielä näe polun ääriviivoja. He odottavat merkkiä siitä, että heidän tarpeensa tunnistetaan ja että ne täytetään, mutta eivät luota niiden merkkien runsauteen, jotka kaikkialla ilmoittavat tuon avun läsnäolosta. He toivovat ja pelkäävät yhtä aikaa ja torjuvat sen mahdollisuuden, jota he kaipaavat. Näin on aina ollut.

Samaan aikaan osa ihmiskunnasta jatkaa onnellisena eteenpäin ja nauttii helposta onnesta, joka päivittäin hämmästyttää heidän nälkäisiä ja ahneita mieliään. He ovat sokeita kaikelle muulle kuin omalle epävarmalle menestykselleen eivätkä pysty aistimaan jännitystä tai kuule kellon soittoa. Keinottelun tauti on saanut heidät orjuuteensa, ja mieleen tulevat ajatukset antiikin Rooman kuoleman ylenpalttisuudesta.

Näitä erilaisia ja ristiriitaisia asenteita tarkkailee Hierarkia, joka pyrkii auttamaan kaikin tavoin. Ainoastaan ihmisten vapaa tahto estää suoran puuttumisen, mutta laki on laki, ja sitä on aina noudatettava ja siitä huolimatta annetaan paljon apua, jota ihmiskunta ei koskaan näe.

Maitreya arvioi tilannetta, joka vallitsee päivästä toiseen, ja pyrkii ilmaantumaan ennen jo ennustettua pörssin romahdusta. Nyt ryhdytään toimenpiteisiin, jotta tämä olisi mahdollista. Koska näin on, aika on todellakin lyhyt siihen, että hänen avoin tehtävänsä alkaa. Seuratkaa ja olkaa valppaina, ettette jäisi paitsi varhaisista merkeistä.

Maitreya pyrkii aktivoimaan hyvän tahdon ihmiset kaikkialla. On olemassa monia, jotka vain odottavat Hänen kutsuaan. Näin käynnistyy suuri keskustelu, jossa tutkitaan ja arvioidaan ihmisten perustarpeita kaikkialla maailmassa. Tällä tavoin ihmiset tulevat tuntemaan ja koestaamaan ne mahdollisuudet, jotka muutos voi taata, ja löytävät näin rohkeutta aloittaa tarvittava muutos. Näin tulee olemaan, ja näin Suuri Herra neuvoo ja ohjaa ja avaa ihmisille uuden ajan.