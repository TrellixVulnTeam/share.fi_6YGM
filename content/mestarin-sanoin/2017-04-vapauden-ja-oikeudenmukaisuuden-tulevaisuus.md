---
title: "Mestarin sanoin 4/2017: Vapauden ja oikeudenmukaisuuden tulevaisuus"

menu:
 masterarticle:
  identifier:  "mestarin-sanoin-2017-04"
  parent:  "2017"

master: "Cremen Mestari"

date: 2017-04-01T00:00:00+02:00
prevmonth: "03/2017: ”Barbaarimaisen aikakauden” loppu"
prevmonthLink: "2017-03"


aliases:
  - /mestarin-sanoin/2017-04/
  - /mestarin-sanoin-42017-vapauden-ja-oikeudenmukaisuuden-tulevaisuus/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

lainaus: "Lainaus: Opetelkaa olemaan kiinnittymättä nykyiseen kaaokseen ja olkaa siten lisäämättä pelkojenne osuutta läpitunkevan pimeyden määrään."
---
<p>Harvoin on maailma näyttänyt olevan samalla lailla ongelmien piirittämänä kuin nyt. Kautta planeetan, lähes jokaisessa maassa, on liikkeellä voimia, jotka häiritsevät monin tavoin yleistä tasapainoa ja turvallisuuden tunnetta. Kaaos ja sekasorto levittävät kauhuaan alati kasvavalla vauhdilla. Miljoonat ihmiset kärsivät mitä nöyryyttävimmistä vastoinkäymisistä sekä puutteesta, samalla kun kokonaiset kansakunnat kouristelevat muutosten keskellä.</p>
<p>Tähän kiehuvaan noidankattilaan on Kristus saapunut. Hänen kädenjälkensä, tunnistetaan sitä tai ei, voidaan nähdä ulkoisten myllerrysten takana, ohjaten ja voimistaen hyvän voimia, varmistaen niille niiden lopullisen voiton. Vaikka sitä voi olla vaikea huomata, rakennetaan uutta järjestystä juuri näiden sotivien voimien pohjalta, ja uutta elämää luodaan vanhojen kuolevien muotojen tuhkista.</p>
<p>Kaupallistumisen levittäessä syöpäkasvaintaan maailmalla, myrkyttäen ihmisten välisten suhteiden elinehdot, alkavat elinkeinoelämä ja valtiovalta yhä enemmän havahtua tähän vaaraan ja ne etsivät uusia tapoja vuoropuhelulle ja vaihdannalle.</p>
<p>Häikäilemättömien ja kunnianhimoisten miesten levittäessä sekasortoa kotimaassaan, herättäen pitkään uinuneet vihan liekit heidän maanmiestensä sydämissä, uusi halukkuus auttaa uhreja ja vastata tähän agressioon nostaa päätään kansakuntien keskuudessa.</p>
<p>Kristuksen käsi ei koskaan harhaudu ohjaksista. Vain Lain ehtojen puitteissa pysyminen rajoittaa Hänen toimintansa laajuutta. Hänen joukkonsa ovat aina valppaina ja valmiina puuttumaan asioiden kulkuun, silloin kun liian raskas taakka olisi liian musertava ihmiskunnan pyrkimyksille. Lohduttautukaa sillä tiedolla, että nämä tulen ja pelon päivät tulevat päättymään; ihmisten pitkä kärsimys ja tuska on pian ohi. Rohkaistukaa siitä tiedosta, että ihminen ei ole yksin, että hänen Vanhemmat Veljensä tuntevat ja näkevät jokaisen kivuliaan, väistyvän vaiheen.</p>
<p>Valmistautukaa nyt näkemään ja rakentamaan tulevaisuus. Kuvitelkaa sen ilmentyvän kaikkein korkeimmissa pyrkimyksissänne. Opetelkaa olemaan kiinnittymättä nykyiseen kaaokseen ja olkaa siten lisäämättä pelkojenne osuutta läpitunkevan pimeyden määrään. Lähempänä kuin luulettekaan on ilon päivä ja vihamielisyydetkin loppuvat aikanaan.</p>
<p>Herätkää pian uuteen päivään. Kiillottakaa hohtaviksi jälleen kirkkaimmat pyrkimyksenne. Uusi valo, Maailman Valo, on nyt, jälleen kerran, teidän keskuudessanne. Tuokaa esille tuo kasvava valo, joka nyt virtaa jokaiseen tietoiseen olentoon ja oikaiskaa menneen vääryydet.</p>
<p>Me tarkkailemme ja odotamme ja olemme kanssanne. Jokainen päivä tuo meidän läsnäolomme lähemmäs teidän näkökenttäänne. Kun näette Meidät, tulette tietämään, että on tullut se päivä, jolloin on aika työskennellä ihmisrodun turvaamiseksi: enää eivät markkinavoimat saa turmella ihmisten eteenpäin johtavaa polkua. Enää ei julma kunnianhimo saa pitää ihmiselämää otteessaan. Koskaan enää eivät miljoonat ihmiset saa nälkiintyä runsauden keskellä. Enää ei nuorten tulevaisuutta saa myydä halvalla. Vapauden ja oikeudenmukaisuuden tulevaisuus kutsuu. Hyväksykää se, hyväksykää se.</p>