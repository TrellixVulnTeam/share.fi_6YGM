---
title: "Mestarin sanoin 4/2016: Orjuuden loppuminen"

menu:
 masterarticle:
  identifier:  "mestarin-sanoin-2016-04"
  parent:  "2016"

master: "Cremen Mestari"

date: 2016-04-01T00:00:00+02:00
prevmonth: "3/2016: Ennaltamäärätty polku"
prevmonthLink: "2016-03"


aliases:
  - /mestarin-sanoin/2016-04/
  - /mestarin-sanoin-42016-orjuuden-loppuminen/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

summary: "Lainaus: Niin kuin läpi lumen esiin kaivautuvat lumikellot toimivat kevään airuina, niin myös ihmiset kaikkialla lausuvat julki vaatimuksensa oikeudenmukaisuudesta ja rauhasta sekä orjuuden ja tyrannian pitkän talven loppumisesta."
---
<p>Niin kuin läpi lumen esiin kaivautuvat lumikellot toimivat kevään airuina, niin myös ihmiset kaikkialla lausuvat julki vaatimuksensa oikeudenmukaisuudesta ja rauhasta sekä orjuuden ja tyrannian pitkän talven loppumisesta. Ihmisten ääni kasvaa ja vaatii kuulemista. Kyseessä on uuden ajan sanansaattaja, uuden maailmanjärjestyksen synnyinkamppailu. Siitä huolimatta – ei vaan – vaarallisten miesten suunnitelmista johtuen, ihmiset riisuvat pois vanhat ikeensä ja vaativat tulla kuulluksi. Uusi tarve ja luottamus valtuuttaa ja voimistaa heidän vaatimuksensa. Ihmisten vaatimusten voima purkautuu ikiaikaisista kahleista ja viitoittaa tien tulevaisuuteen. Enemmän ja enemmän ihmiset ymmärtävät, että hallitusten tehtävä on täyttää ihmisten tarpeet, ja ettei ole niin suurta ongelmaa, jossa sota olisi ainoa ratkaisu. Vallannälkäisten johtajien happamet vaatimukset saattavat hetkeksi saada pauloihinsa joitain pelokkaita ja varomattomia, mutta heidän aikansa on vähissä ja se on käymässä loppuun.</p>

<p>Uusi oikeudenmukaisuuden, vapauden ja rauhan aika on rakentumassa. Tässä uudessa ajassa kaikkien kansojen ihmiset tulevat näkemään toiveidensa paremmasta elämästä täyttyvän: syystä ja tarkoituksesta, kauneudesta ja ymmärryksestä, oikeista ihmissuhteista ja rakkaudesta. Jokainen päivä tuo tullessaan uuden keksinnön, sisäisen tai ulkoisen ja jokainen tunti muassaan mahdollisuuden palvella. Näin tulee olemaan ja näin tulee jokainen mies, nainen ja lapsi ylistämään meissä jokaisessa olevaa jumalaista sekä osoittamaan Jumalan moninaisuuden kauneuden kaikki ilmenemismuodot.</p>


<p>Kun Maitreya tulee julkisuuteen Hän pyrkii kanavoimaan niiden lukemattomien miljoonien pyrkimykset, jotka tuntevat sisimmissään nämä totuudet, mutta jotka eivät kykene niitä ilmaisemaan. Hänessä he löytävät puhemiehen, joka on kaunopuheinen tai koruton, aina tilanteen mukaan. Hänen kauttaan he tulevat näkemään tarpeidensa tuotavan julki, tarpeensa oikeudenmukaisesta ja rauhaisasta maailmasta.</p>


<p>Tämä prosessi on jo käynnissä. Maitreya voidaan löytää yhtenä muiden joukossa, ilmaisemassa ihmisten puolesta heidän vaateensa marsseilla ja mielenosoituksissa, joissa ihmiset vaativat oikeudenmukaisuutta, rauhaa ja järkeä. Hänen rakkautensa energia virtaa läpi näiden oikeudenmukaisten kokoontumisten ja kirittää heidät vielä uusiin ponnistuksiin. Hänen energiastaan tulee heidän energiansa ja he tuntevat itsensä väsymättömiksi ja varmoiksi. Tällä tavalla Rakkauden Ruhtinas kääntää vihan vuoroveden ja voimistaa miljoonien innon ja näkee, kuinka ihmiset kaikkialla ovat tietoisia tarkoituksestaan ja pyrkivät myös toteuttamaan sydämensä toiveet.</p>