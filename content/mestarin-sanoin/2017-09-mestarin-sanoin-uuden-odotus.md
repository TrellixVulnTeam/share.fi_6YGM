---
title: "Mestarin sanoin 9/2017: Uuden odotus"

menu:
 masterarticle:
  identifier:  "mestarin-sanoin-2017-09"
  parent:  "2017"

master: "Cremen Mestari"

date: 2017-09-01T00:00:00+02:00
prevmonth: "07-08/2017: Kaupallistumisen kirous"
prevmonthLink: "2017-07"

cover:
aliases:
  - /mestarin-sanoin/2017-09/
  - /mestarin-sanoin-92017-uuden-odotus/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin
featured_image : false
toc: false

avainsanat:
 - Mestarin sanoin

aihealueet:
 - Henkinen Hierarkia

lainaus: "Lainaus: Mikään ei voi estää tätä luisua kaaokseen, markkinavoimien musertaessa ihmishengen epäpyhässä otteessaan. Mikään ei voi pelastaa tätä sivilisaatiota, sillä se perustuu ahneuteen ja kilpailuun."
---
<p>Maailma odottaa. Ei henkeään pidätellen, mutta aistien yhä selvemmin, että tapahtumat ovat ajautumassa kohti kriisiä, jonka lopputulos ei ole tiedossa. Kukaan ei tiedä miten asiat tulevat menemään. Asiantuntijat, niin poliitikot kuin taloustietelijätkin, räpiköivät avuttomina ristivirtauksessa, kyvyttöminä suunnittelemaan eteenpäin niiden ristiriitaisten suuntausten paineessa, joita he ovat pakotettuja valitsemaan. Uusia ongelmia ilmenee päivittäin, koetellen näin kaikkein valistuneimpienkin hyvää tahtoa, samalla kun kulissien takana pörssikeinottelun häikäilemätön ahneus tuo kansakunnat polvilleen.</p>
<p>Aina tällaisen tilaisuuden ilmaantuessa muuttuvat ihmiset pelokkaiksi ja peloissaan he vastaavat vihalla. Juuri tämä on tilanne tänä päivänä useissa eri osissa maailmaa. Kasvava suvaitsemattomuus pakolaisia ja ulkomaalaisia kohtaan tahraa demokraattista prosessia, samalla kun elintaso laskee ja turvallisuus on uhattuna. Poliittiset ääriajattelijat, jotka ovat odotelleet aikaansa, käyttävät tilannetta hyväksi ja ilmaantuvat johtamaan ajattelemattomia nuoria menneisyyden jäljittelyyn.</p>
<p>Mikään ei voi estää tätä luisua kaaokseen, markkinavoimien musertaessa ihmishengen epäpyhässä otteessaan. Mikään ei voi pelastaa tätä sivilisaatiota, sillä se perustuu ahneuteen ja kilpailuun. Vanha valta on kuolemassa; ei, se on jo kuollut. Kaupallistuminen, tuo toinen nimi mammonalle, on kaapannut lain vallan ja siitä on tullut valtionuskonto kautta maailman.</p>
<p>Jos ihmiset olisivat yksinään tässä kurimuksessa, surkuteltava olisi heidän ahdinkonsa, surullinen todellakin olisi heidän kohtalonsa. Minnekään he eivät voisi kääntyä lohdun toivossa, keneltäkään eivät he voisi pyytää apua. Voimat, jotka ovat selkeästi heidän hallintansa ulottumattomissa, ajaisivat heidät armotta sotaan ja suurin kirjaimin lukisi ihmisten maanpäällisen vaelluksen yllä “LOPPU”. Kuitenkaan ei ihminen ole, eikä koskaan ole ollut, yksinään, vaan Vanhempien Veljiensä tukemana, tekee ihminen matkaansa valvonnan sekä opastuksen alaisena; ei yksinään, vaan niiden turvallisessa seurassa, jotka ovat kulkeneet edeltä ja tuntevat tien hyvin.</p>
<p>Myrskyn keskelle on tämä ryhmä Vanhempia Veljiä palaamassa. Yksi toisensa jälkeen ottavat He paikkansa keskuudessanne, valmiina tarjoamaan neuvojaan ja apuaan sitä Heiltä pyydettäessä. Vuosisatoja ovat He odottaneet tätä mahdollisuutta työskennellä suoraan ihmisten maailmassa. Nyt He saapuvat, tuoden mukanaan rakkauden ja viisauden lahjoja. Johtajansa, Herra Maitreyan ohjauksessa tulevat He käännyttämään ihmiset pois itsetuhon partaalta ja kääntämään uuden kappaleen ihmisrodun historiassa. Vanhan raunioista käsin rakennetaan uusi sivilisaatio ihmisten toimesta, Maitreyan ja Hänen ryhmänsä inspiroimina. Älkää pelätkö, sillä loppu on jo tiedossa. Ihmiskunta tulee kulkemaan tämän kriisin lävitse ja asettumaan uuteen, parempaan suhteeseen itsensä, planeettansa ja Alkulähteensä kanssa. Maitreya on tullut tekemään kaiken uudeksi. Tietoisesti, tai sitä tiedostamatta, odottaa maailma uutta.</p>