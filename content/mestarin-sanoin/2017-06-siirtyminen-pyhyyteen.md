---
title: "Mestarin sanoin 6/2017: Siirtyminen pyhyyteen"

menu:
 masterarticle:
  identifier:  "mestarin-sanoin-2017-06"
  parent:  "2017"

master: "Cremen Mestari"

date: 2017-06-01T00:00:00+02:00
prevmonth: "05/2017: Merkittävä tilaisuus"
prevmonthLink: "2017-05"


aliases:
  - /mestarin-sanoin/2017-06/
  - /mestarin-sanoin-62017-siirtyminen-pyhyyteen/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

summary: "Lainaus: Maitreya astuu nyt maailman näyttämölle opettaakseen ihmisille, että he ovat potentiaalisia Jumalia, että he todellakin ovat voimakkaita, ja että yksin ehdollistuminen pitää heidät taikauskon ja pelon, kilpailun ja ahneuden otteessa."
---
<p>Kautta maailman ihmiset alkavat käsittää, että heidän pitkään tosina ja varmoina pitämänsä uskomukset eivät olekaan niin itsestäänselviä kuin he olivat olettaneet. Ihmisten sosiaalisten ja poliittisten instituutioiden luhistuminen asettaa kyseenalaiseksi ihmisten vakiintuneiden ajattelutapojen hyödyllisyyden ja aiheuttaa heille dilemman: nykyiset tavat ajatella ja toimia eivät enää tunnu toimivan; tulevat tavat ovat vielä toistaiseksi hämärän peitossa. Näin ollen ihmiset seisovatkin kahden vaiheilla, odottaen johdatusta, harhautuneina turhaan yritykseen säilyttää mennyt tai ennustaa tulevaisuutta. Tällaisissa tilanteissa ihmiset ovat kypsiä muutokseen.</p>
<p>Vain harvat tietävät tarvittavien muutosten suunnan ja laajuuden, puhumattakaan siitä miten ne voitaisiin saavuttaa, mutta vähä vähältä monille ihmisille valkenee se, että nykyiset tavat elää eivät ole enää millään lailla tarkoituksenmukaisia, eikä niillä ole enää mitään tarjottavaa ihmisten onnellisuuden lisäämiseksi. Suuret ihmisjoukot jättäytyvät täten syrjään ainaisesta kamppailusta ja etsivät lohtua ja tasapainoa eri uskontojen laajenevasta kirjosta, eri filosofioista tai kulteista, ikiaikaisista tai uusista. Tarvittavat muutokset tuntuvat liian laajoilta ja liian radikaaleilta, jotta ihmiskädet tai -mielet pystyisivät laittamaan niitä liikkeelle ja näin he kääntyvätkin sisäänpäin kohti Jumalaa, jonka he arvelevat ohjailevan ihmisten välisiä asioita.</p>
<p>Kunpa he vain tietäisivät, että he itse ovat juuri se Jumala, odottamassa tilaisuutta ilmentyä. He itse ohjailevat elämäänsä, hyvässä tai pahassa. Juuri he kääntävät ruoria teoillaan ja joko synnyttävät rauhaa tai konfliktia, kylvävät joko pahan siemeniä tai hyvää tahtoa. Ihmisten täytyy oppia roolinsa ja sisäsyntyinen voimansa elämässä ja täten kantaa vastuu sen laadusta ja suunnasta. Elleivät he tee tätä, eivät he koskaan jätä lapsuutta taakseen.</p>
<p>Maitreya astuu nyt maailman näyttämölle opettaakseen ihmisille, että he ovat potentiaalisia Jumalia, että he todellakin ovat voimakkaita, ja että yksin ehdollistuminen pitää heidät taikauskon ja pelon, kilpailun ja ahneuden otteessa. Hän tulee osoittamaan ihmisille tien menneisyydestä irti päästämiseen ja näyttämään miten rakennetaan, Hänen viisaassa ohjauksessaan, sivilisaatio, joka on pyhyyteensä siirtyvien ihmisten arvoinen. Se päivä ei ole kaukana, kun ihmiset tulevat kuulemaan Hänen kutsunsa ja kuullessaan sen tulevat vastaamaan siihen. Se päivä ei ole enää kaukana, kun ihmiset tulevat tietämään, että pitkä ja synkkä yö on ohitse, että on tullut aika toivottaa tervetulleeksi maailmaan saapunut uusi valo.</p>
<p>Täten tulevat ihmiset aloittamaan jälleenrakennuksen työn – tehtävän, joka vaatii voimia ja tahtoa kaikilta. Kaikkien täytyy nähdä tämä aika mahdollisuutena palvella ja kasvaa, toteuttaa se kohtalo, joka on tuonut heidät maailmaan juuri nyt.</p>
<p>Kun ihmiset tulevina aikakausina tulevat katsomaan taaksepäin kohti näitä kriittisiä päiviä, tulevat he ihmettelemään hämmentyneinä ja epäuskoisina sitä kevytmielisyyttä, jolla suvaitsemme nykyisiä vääryyksiä: julmaa ja turhaa kärsimystä, joka niin tahraa elämämme. Maitreya tulee sotimaan ikiaikaisia vääryyksiä vastaan ja johdattamaan ihmiset Valon Aikakauteen. Tarjoa Hänelle vieraanvaraisuudella kätesi ja anna Hänen johdattaa sinut oman Itsesi luo.</p>