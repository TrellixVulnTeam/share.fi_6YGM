---
title: "Mestarin sanoin 3/2016: Ennaltamäärätty polku"

menu:
 masterarticle:
  identifier:  "mestarin-sanoin-2016-03"
  parent:  "2016"

master: "Cremen Mestari"

date: 2016-03-01T00:00:00+02:00
prevmonth: "1–2/2016: Tervetuloa uuteen aikaan"
prevmonthLink: "2016-01"


aliases:
  - /mestarin-sanoin/2016-03/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

summary: "Lainaus: Ihmisen pitkä kamppailu sellaisten rakenteiden luomiseksi, jotka palvelevat hänen oikeudenmukaisia päämääriään, on jo melkein ohi. Ihminen aistii jo hämärästi tarvittavat rakenteet ja pian ne valkenevat hänen ymmärrykseensä oivallusten muodossa."
---
<p>On käymässä aina vain selvemmäksi, että ihminen on valmis valtavaan edistysaskeleeseen. Huolimatta kaikista edelleen olemassa olevista jännitteistä ja vaaroista, jotka monen mielestä tuntuvat vain lisääntyvän, on ihmiskunta siirtymässä eteenpäin ja ylöspäin, samassa linjassa toimintaa ohjaavan Suunnitelman kanssa. Kosminen Magneetti vetää kaikkea kohti suunniteltua määränpäätä. Tuon magneetin energiat voimistuvat, eikä niitä voi vastustaa. Ihmisen täytyy oppia ymmärtämään Kosmoksen voima ja hyväntahtoisuus. Täten hän kehittyy oikealla tavalla, mahdollisimman vähän kärsien.</p>

<p>Kosmoksen Valo valaisee ihmisen voimakkaammin kuin koskaan aiemmin, inspiroiden häntä yksinkertaistamaan elämäänsä ja täten saavuttamaan yhteyden Alkulähteeseen – yhteyden, jonka hän, surullista kyllä, on menettänyt.</p>

<p>Jos ihmiset ottaisivat opikseen näistä sanoista, saavuttaisivat he pian olemisen tilan, joka on täysin uudenlainen heidän pitkällä matkallaan kohti täydellisyyttä. Vanhojen tapojen aika lähenee loppuaan. Vanhat tavat toimia ja ajatella, jotka aiheuttavat ihmisille niin paljon ahdinkoa, ovat tulossa tiensä päähän. Uusi Valo lankeaa kauneudessaan ihmiskunnan ylle ja tuo päätökseensä menneisyyden harhapolut.</p>

<p>Täten Me näemme ihmiskunnan tulevaisuuden kylpevän uuden ymmärryksen valossa. Täten Me iloitsemme tuon uuden ajan läheisyydestä.</p>

<p>Ihmisen pitkä kamppailu sellaisten rakenteiden luomiseksi, jotka palvelevat hänen oikeudenmukaisia päämääriään, on jo melkein ohi. Ihminen aistii jo hämärästi tarvittavat rakenteet ja pian ne valkenevat hänen ymmärrykseensä oivallusten muodossa.</p>

<p>Ainoastaan siitä hetkestä lähtien tulee hänen edistyksensä hämmästyttämään kaikkia paitsi tarkkailevia Veljiä. Me olemme jo pitkään työskennelleet kohti tätä päämäärää ja odotamme kärsivällisesti sen toteutumista. Me tiedämme, että ihmisten sydämet ovat valmiita antamaan muodon kaikkein ylevimmille pyrkimyksille, astumaan suosiolla toistaiseksi tuntemattomaan tulevaisuuteen ja korjaamaan menneisyyden erheet sekä jatkamaan jälleen kerran pitkällä ylösnousemuksen tiellä. Me tiedämme tämän olevan näin ja Meillä on luottamusta ihmisen kykyyn muuttua, kun tarve sitä häneltä vaatii.</p>

<p>Tämä on sellainen hetki. Olosuhteet maapallolla heikkenevät kiihtyvällä tahdilla: erimielisyydet, jotka ovat vuosisatojen ajan hellittämättömästi pitäneet ihmisiä otteessaan nostavat, kuten aina, esille ikiaikaiset kiistat. Maapallo vaikeroi ihmisen mielivaltaisen hävityksen vaikutuksen alla. Ihmiset odottavat ennusmerkkiä, varmuutta opastuksesta ja johtajuudesta, tilaisuutta toivoa.</p>

<p>Ennusmerkkejä on kaikkialla ihmisten nähdä. Opastuksesta on varmuus. Syitä toivolle on pitkä lista ja ne ovat alati esillä. Se, että ihmiset eivät niitä näe, johtuu pelosta. Sokeita ovat ihmiset, sillä he pelkäävät nähdä. Kun Maitreya pian astuu ihmisten toimien keskiöön, tehden tiettäviksi syyt ja ratkaisut ihmisten ongelmiin, tulevat he huomaamaan, että se johtajuus, jota he kaipaavat, on jo pitkään ollut heidän ilonaan, että on tullut aika hylätä menneisyyden tuhoisat tavat. Ihmiset huomaavat, että vielä tuntemattomana on heidän sisällään toivo ja kyvykkyys, jotka tekevät uudeksi tämän maailman ja asettavat sen, jälleen kerran tasapainotettuna ja turvattuna, rohkeasti ennaltamäärätylle polulleen.</p>