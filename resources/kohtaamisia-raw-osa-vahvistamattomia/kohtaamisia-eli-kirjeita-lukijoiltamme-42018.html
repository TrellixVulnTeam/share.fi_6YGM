share.fi/kohtaamisia-eli-kirjeita-lukijoiltamme-42018	2018-04-12 21:01

<h1 class="entry-title" itemprop="headline">Kohtaamisia, eli kirjeitä lukijoiltamme 4/2018</h1>
</header><div class="entry-content" itemprop="text"><blockquote><p>Share International -lehdellä on erittäin suuri määrä "Kirjeitä päätoimittajalle", jotka Benjamin Creme on tarkistanut, mutta joita ei ole tilanpuutteen takia voitu julkaista. Julkaisemme nyt näitä, jopa vuosien takaa lähetettyja, kirjeitä. Kaikki kirjeissä kuvaillut tapahtumat on Benjamin Cremen Mestarin toimesta vahvistettu aidoiksi kohtaamisiksi Hierarkian kanssa, mikäli kirjeen lopussa on lausuma siitä. Muut kirjeet esitetään tässä lukijan oman pohdinnan aineksiksi.</p></blockquote>
<h4>Taivaallista musiikkia</h4>
<p style="text-indent:0px;margin-top:15px;">Arvoisa päätoimittaja,<br>
Seattlen Transmissio – meditaatioryhmän jäsenenä toimitan videoita julkisen kaapeli-television viikoittaisiin ohjelmiin. Ystävänpäivänä, 14.2.2000, minulle soitti mies, joka oli soittanut televisio-asemalle nähtyään ”Crosses of Light” ohjelman…Hänen nimensä oli Lenny Fernandez. Tämä on hänen tarinansa kerrottuna minun sanoillani.</p>
<p>Naapuruston siivouksen yhteydessä Lenny löysi sattumalta hylätyn maalauksen ”Viimeinen ehtoollinen”, jonka hän vei kotiinsa ja ripusti ruokailuhuoneensa seinälle. Hän kertoi, että hänellä oli ollut useita syviä hengellisiä kokemuksia, joiden aikana hän oli täyttynyt Pyhällä Hengellä. Hän oli kuullut kertomuksia ” Toisesta tulemisesta” ja ihmeistä, joita tapahtui ympäri maailmaa. Lenny kuvailee näkyään ”Sacred Heart of Jesus, jossa Jeesuksella oli käsi kohotettuna kaksi sormea osoittaen ylöspäin. Hän kertoi, että hänelle on kerrottu kahden sormen merkitsevän sitä, että Jeesus palaisi 2000-luvulla. Tammikuun loppua kohden (vuonna 2000) hän rukoili, että Jeesus antaisi hänelle merkin, jos ”Toinen tuleminen” 2000-luvulla olisi totta. </p>
<p> 1.helmikuuta Lenny ja hänen vaimonsa Aida kuulivat musiikkia ruokailuhuoneestaan. Aluksi he luulivat, että musiikki tuli radiosta tai kasettisoittimesta mutta se tuntui tulevan maalauksesta. Aida kertoi, että musiikin soidessa, hän kykeni usein näkemään enkelin soittamassa musiikkia. Musiikki alkoi soida joka aamu noin 8.30. ja kesti kahdesta kolmeen minuuttiin. He poistivat taulusta kehykset löytääkseen piilotetun nauhurin. He eivät löytäneet mitään. Lenny alkoi äänittää musiikkia ja soitta nauhaa useissa levykaupoissa yrittäen selvittää instrumenttia ja sävellystä. Hän lähetti minulle kopion nauhasta ja valokuvan ”Viimeisestä ehtoollisesta”. Sen jälkeen hän soitti minulle ja kertoi, että he olivat siirtäneet maalauksen olohuoneeseen, mutta musiikki kuului edelleen samalta alueelta ruokailuhuoneesta. Joten he palauttivat maalauksen sen alkuperäiselle paikalle.</p>
<p>Lauantaina 19. helmikuuta mieheni Eric ja minä ajoimme Fernandezien kotiin. Saavuimme sinne kello 20.15. Heidän kotinsa oli täynnä uskontoon liittyviä ikoneita, kuvia ja patsaita Jeesuksesta, Siunatusta Neitsyestä, pyhimyksistä, enkeleistä ja kirjahyllyt täynnä kirjoja Pyhästä Teresasta, Isä Piosta jne. Heillä oli myös erittäin kovaääninen pieni koira. Istuimme heidän ruokailuhuoneessaan tutustuen toisiimme ja kerroimme heille Kristuksen paluusta. Huoneen yhtä seinää vasten oli pöytä, joka oli kotialttari ja jossa paloivat kynttilät. Kellon lähestyessä 8.30. vaikenimme, jopa koira. Lenny valmisteli nauhuria, tarkisti kellonsa ja sanoi: ”He ovat myöhässä tänä aamuna.” Sitten jostain taulun etuosasta alkoi kuulua musiikkia. Kyseessä oli jonkinlainen ruokolehtisoitin, joka soitti samaa melodiaa uudelleen ja uudelleen. Tunsin kuumuutta päälaellani ja tunsin rakkauden täyttävän huoneen. Kyyneleet valuivat silmistäni. Yhtä yllättäen kuin oli alkanut, musiikki loppui. Jäimme rauhalliseen tilaan noin viideksi minuutiksi. Lenny sanoi, että olimme nyt Pyhän Hengen seurassa. Eric ja minä olimme ainoat ihmiset, jotka olimme tulleet kuuntelemaan musiikkia. Lenny sanoi, että voisin kutsua perhettä ja ystäviä kuuntelemaan musiikkia. Teimme järjestelyjä ryhmän muille jäsenille mutta ennen heidän vierailuaan Lenny soitti. Hän kertoi musiikin loppuneen sen soitua 33 päivää.</p>
<p>Äskettäin hän soitti minulle kertoen lähettäneensä nauhasta kopioita ystäville ja perheen jäsenille Filippiineille ja Uuteen Seelantiin. Hän sai viestejä, että ihmiset olivat parantuneet kuunneltuaan musiikkia. Kerroin Lennylle, että tunsin miehen Lontoosta, joka saattaisi kyetä vastaamaan hänen kysymyksiinsä. Hän antoi minulle luvan kertoa Benjamin Cremelle tarinansa ja lähettää hänelle nauhoitus. Hän haluaisi tietää, mikä instrumentti on kyseessä? Mistä musiikista oli kyse? Mistä musiikki tuli? </p>
<p>Olen soittanut nauhaa ystäville ja perheelle. Olemme kaikki yrittäneet selvittää arvoitusta. Yksi arvauksistamme on: yksinkertainen ruokolehtisoitin ja kansanmusiikki. Olen kiitollinen tavattuani nämä ihanat ihmiset ja saadessani kuulla musiikin. Erittäin epätavallinen ystävänpäivälahja.</p>
<p>M.G. Seattle, WA, USA.</p>
<p><em>(Benjamin Cremen Mestari vahvistaa, että kyse oli juutalaisesta kansanmusiikista Jeesuksen ajoilta.)</em></p>
<h4>Uuden vuoden näytös</h4>
<p style="text-indent:0px;margin-top:15px;">Arvoisa päätoimittaja,<br>
Kirjoitan epätavallisesta kokemuksesta, joka tapahtui ystävälleni Transmissio – meditaatioryhmästämme. Hän oli sulhasensa kanssa uudenvuodenaattona vuonna 2001 Haggen järvellä, joka sijaitsee Ludvikan ja Smedjebacken välissä Ruotsissa. Hän istui talossa ja keskiyöllä kellon lyödessä 12 hän yllättäen huomasi joitakin oransseja pallonmuotoisia esineitä taivaalla. Hän meni ulos sulhasensa kanssa nähdäkseen lähempää. He näkivät 10 noin jalkapallon kokoista kohdetta, jotka liikkuivat yksi toisensa jälkeen rivissä, mutta eivät suorassa linjassa vaan epäsäännöllisesti, kuitenkin yhdessä muodostelmassa. Ne liikkuivat täysin ilman ääntä. Ne liikkuivat hiljaa järven yli lännestä itään ja katosivat horisonttiin noin 10 minuutin päästä. He olivat hämmentyneitä mutta ystäväni tunsi itsensä energiseksi ja siunatuksi. Hänen sulhasensa suhtautui myös vakavasti vaikka ei yleensä ole kiinnostunut tällaisista asioista. (1) Voisitteko ystävällisesti selittää tätä ihanaa näytöstä? (2) Olivatko he ainoat, jotka näkivät sen? (3) Ystäväni kyseli parilta lähistöllä asuvalta tutultaan mutta he eivät olleet nähneet mitään. Miksi?<br>
A.T. Höör, Sveitsi.</p>
<p><span style="font-style: italic;">(Benjamin Cremen Mestari vahvistaa, että (1)</span> ne olivat Ufoja Marsista. (2) Eivät. (3) Ehkäpä he eivät katsoneet!)</p>
<h4>Elämää kadulla</h4>
<p style="text-indent:0px;margin-top:15px;">Arvoisa päätoimittaja,<br>
Joskus vuonna 2002 olin menossa tapaamiseen ja näin jalkakäytävällä nuoren huivipäisen naisen risti-istunnassa. Hän piteli pahvinpalaa, jossa luki, että hän tarvitsee rahaa voidakseen syödä. Hänen päänsä oli painuksissa ja minusta tuntui, että hän häpesi sitä, että joutui kerjäämään. Olin liikkunut ja ajattelin antaa hänelle vähän rahaa palatessani – minkä teinkin. Hänen päänsä oli vielä enemmän painuksissa ja hänen pitämässään lasissa oli muutama kolikko. Laitoin kolikon lasiin sanoen ”onnea sinulle”. Hän kohotti päätään ja katselimme toisiamme. Hänen silmänsä säteilivät ja tunsin ylenpalttista iloa. Tätä kesti koko päivän. Kuka tämä nuori nainen oli?</p>
<p>N.M. Ranska.</p>
<p><span style="font-style: italic;">(Benjamin Cremen Mestari vahvistaa, että nuori nainen oli Maitreya.)</span></p>
<h4>Sisäistä kauneutta</h4>
<p style="text-indent:0px;margin-top:15px;">Arvoisa päätoimittaja,<br>
19.12.2001 `synnyin uudelleen`. Jotakin heräsi tuolloin sisälläni kauneussalongissani Limogessa. 21.12. neiti Paiva tuli luokseni kasvohoitoon. Jo ensimmäinen puhelinkeskustelumme oli erityinen. Hän soitti kyselläkseen hintojani. Keskustelumme jälkeen hän vahvisti tulevansa samana iltana kello kuusi. Puhelimessa hänen äänensä kuulosti afrikkalaiselta. Odotellessani häntä pohdin miltä hän mahtaa näyttää. Hän oli valkoihoinen mutta hänen piirteensä olivat ulkomaalaiset. Puhuimme tästä. Sanoin hänen olevan kuin maailmankansalainen. Hän nauroi. Hän sanoi pitävänsä minua erilaisena – en ollut pelkkä manikyristi vaan minä olin enemmän. </p>
<p>Keskustelimme hänen laajasta visiostaan ja sopeutumiskyvystään. Kerroin hänelle, että hänellä ei vaikuttanut olevan lainkaan vajavaisuuksia. Useimmilla asiakkaistani oli joitakin. Tapaaminen kesti kaksi ja puoli tuntia. Hän soitti vanhemmilleen, jotka olivat huolissaan, koska hän ei ollut palannut jo aiemmin.</p>
<p>Äitini luulee, että Maitreya näyttäytyi minulle neiti Paivan hahmossa. Jos näin on, niin pohdin, mikä vierailun tarkoitus oli? Olen kiitollinen kaikesta tiedosta.</p>
<p>J.C. Ranska.</p>
<p><span style="font-style: italic;">(Benjamin Cremen Mestari vahvistaa, että nainen, neiti Paiva, oli tosiaankin Maitreya.)</span></p>
<h4>Unenomainen</h4>
<p style="text-indent:0px;margin-top:15px;">Arvoisa päätoimittaja,<br>
Tunsin itseni hyvin etuoikeutetuksi saadessani kuunnella Benjamin Cremeä Pariisissa ja olin myös hyvin kiinnostunut Share International lehdestä. Vuonna 2000 noin touko- tai kesäkuussa matkustin metrolla Auteuiliin ja vaihdoin siellä mennäkseni Jardine du Luxemburgiin. Olin kiireinen koska minun oli noudettava lapsi. Joku tuli minua kohti pyytäen rahaa. Annoin hänelle sen, mitä minulla oli taskussani. Hän antoi minulle suukon poskelle. Lähdin kiireellä koska Francois, neljä vuotias lapsi, odotti minua. Tapahtuma antoi minulle paljon voimaa enkä voi unohtaa sitä. Se oli kuin unta. Mitä arvelet, tapahtuuko tällaisia asioita nykyajan maailmassa? Jos niin olisi, maailma olisi hyvin erilainen.</p>
<p>Madame L, Ranska.</p>
<p><span style="font-style: italic;">(Benjamin Cremen Mestari vahvistaa, että mies oli Maitreya.)</span></p>
<h4>Katoava peukalokyytiläinen</h4>
<p> Arvoisa päätoimittaja,</p>
<p>Keväällä 1975 olin kotona (pohjakerroksen asunto) kylvettämässä muutaman kuukauden ikäistä vauvaani, kun ovikello soi. Menin katsomaan, kuka siellä oli, vauva käärittynä kylpypyyhkeeseen. Ovella seisoi nuori mies, joka pyysi minulta jotakin syötävää.</p>
<p>Hieman hämmästyneenä pyysin hänet sisälle odottamaan kun pukisin poikani. Ojensin pojan sitten hänelle (!) että voisin valmistaa hänelle jotakin syötävää. Juttelimme hieman (uskonnosta) ja sitten hän lähti mukanaan paketti, jonka olin tehnyt hänelle matkaa varten (vähän ruokaa ja vähän rahaa) kuten myös kuva kaiken anteeksi antavasta Kristuksesta.</p>
<p>Ennen lähtöään hän kysyi minulta, missä kannattaisi liftata. Näytin hänelle paikan (joitakin metrejä oikealle) ja suljin oven. Katsoin ulos oven viereisestä ikkunasta ja olin ymmälläni, koska en nähnyt ketään. En talon edessä, en oikealla enkä vasemmalla. Odotin jonkin aikaa katsellen liftauspaikalle mutta siellä ei ollut ketään. Minua hämmästytti jälkikäteen se kuinka luottavainen olin ollut päästäessäni täysin vieraan ihmisen talooni ja antanut hänen hoitaa vauvaani. On ilmeistä, että tapahtuma vaikutti minuun suuresti.</p>
<p>Pian sen jälkeen luin kirjaa enkeleistä. Luin seuraavan lauseen: ” Älkää unohtako olla vieraanvaraisia sillä jotkut ihmiset ovat tietämättään viettäneet aikaa enkeleiden seurassa.” (Heprealaiskirje, luku 13, jae 2) Tämä selitti asian minulle. En kyennyt näkemään muuta selitystä.</p>
<p>Äskettäin kerroin tarinan eräälle ihmiselle, joka kertoi minulle, että se voi olla vain Maitreya. Pian sen jälkeen ystäväni, joka oli juuri tutustunut Share International- lehteen, kertoi minulle samaa. Mitä minun olisi ajateltava? Voitteko selventää tätä minulle?</p>
<p>Kuitenkin, oli hän kuka tahansa, olen tyytyväinen hänen vierailustaan!</p>
<p>A.C. Ranska.</p>
<p><span style="font-style: italic;">(Benjamin Cremen Mestari vahvistaa, että nuori mies oli Mestari Jeesus.)</span></p>
<h4>Toisaalta…</h4>
<p style="text-indent:0px;margin-top:15px;">Arvoisa päätoimittaja,<br>
Toukokuussa 1999 minulla oli kamala päivä yrittäessäni saada uima-altaan pumpputalon spray- maalattua asuntoyhtiölle ennen kuin he avasivat altaansa tulevaksi kaudeksi. (Olen maalausurakoitsija.) Olin luvannut tehdä sen ja aika oli loppumassa. Kaikki meni pieleen ja niin kuin usein tapahtuu niin mitä enemmän keskityin ja stressasin siitä, mikä oli vialla, sitä vähemmän asiat tuntuivat sujuvan suunnitelmieni mukaisesti.</p>
<p>Lopulta olin valmis maalaamaan tämän pienen rakennuksen spray-maalilla kun kaksi pientä tyttöä, ehkä 4- ja 6- vuotiaat, ehkäpä siskokset, tulivat katsomaan ja leikkimään. Vanhempi tuli luokseni ja kysyi pienen tytön laulavalla äänellä:” Mitä sinä teet?” Minä sanoin:” Olen valmis spray maalaamaan tämän rakennuksen.” Sitten hän sanoi jotakin tyyliin ”Mitä on spray maalaus?” Kerroin hänelle olevani liian kiireinen vastatakseni hänen kysymyksiinsä. Hän ei hellittänyt ja pyysin häntä jättämään minut rauhaan. Hän meni takaisin kivellä istuvan siskonsa luokse ja kuulin hänen sanovan, että olin liian kiireinen vastatakseni hänen kysymyksiinsä ja että tahdoin hänen jättävän minut rauhaan. </p>
<p>Niinpä pienempi sisko tuli heti luokseni ja alkoi pommittaa minua samoilla kysymyksillä. Vielä jyrkemmin kerroin hänelle, että olen liian kiireinen vastatakseni heidän kysymyksiinsä. En ollut ollenkaan mukava. Olin kärsimätön ja stressaantunut ja yritin kiireesti saada työni tehtyä. </p>
<p>Kun vihdoinkin pääsin työssä vauhtiin, he tulivat molemmat hyvin lähelle hyvin kiinnostuneina siitä, mitä teen. Minä karjuin heille, että heidän on lähdettävä. ” En halua maalata teitä!” Silloin he jättivät minut rauhaan enkä nähnyt heitä enää. Minusta tuntui hyvin pahalta ja tunsin syyllisyyttä siitä kuinka olin kohdellut heitä mutta ”minulla oli työ tehtävänä, hemmetti sentään!”</p>
<p>Ajaessani kotiin tai ehkä seuraavana päivänä mieleeni tuli, että tämä oli juuri sellainen tapahtuma, jota Maitreya ja Mestari Jeesus mielellään tekevät osoittaakseen jollekin jotakin, minkä kanssa hänen on työskenneltävä. Selvästi molemmilla kerroilla otin itseni ja työni liian vakavasti ja saamani viesti kehottaa minua keventämään ja ehkäpä olemaan välittämättä niin paljon siitä, mitä muut ihmiset ajattelevat kun teen tai jätän tekemättä jotakin. Toisin sanoa harjoittele irtaantumista. Minulla on ollut useita tuskallisen nolostuttavia hihityskohtauksia ajatellessani itseäni huutamassa Maitreyalla ja Mestari Jeesukselle, että heidän on jätettävä minut rauhaan. Joten kertoisitteko ystävällisesti minulle oliko tämä vain yksi kirvelevä tai ei niin kirvelevä hetki, jossa elämän oppitunnit voi löytää. Vai oliko se Mestarien työtä?</p>
<p>R.W.F. Columbia. MO, USA.</p>
<p><span style="font-style: italic;">(Benjamin Cremen Mestari vahvistaa, että pienet siskokset olivat, tosiaankin, Maitreya ja Mestari Jeesus.)</span></p>
<h4>Lyhyt kohtaaminen</h4>
<p style="text-indent:0px;margin-top:15px;">Arvoisa päätoimittaja,<br>
Eräänä päivänä lomasesongin aikana matkustin junassa. Juna oli täynnä, joten löysin itseni istumasta sisäänkäynnin luona lähellä matkalaukkutelinettä. Ihmisten joukosta huomasin kaksi miestä istumassa lattialla. He olivat rauhallisia, rentoutuneita ja minulle tuli heistä miellyttävä vaikutelma. </p>
<p>Toinen heistä veti minua puoleensa enemmän johtuen olemuksestaan ja epätavallisesta, hippimäisestä pukeutumisestaan. Hänellä oli violetti, suippo hattu. Hän katsoi minuun koko ajan. Samalla hän söi kanaa alumiinikääreestä. Hetken päästä vaihdoimme muutaman sanan; hän osasi tuskin lainkaan ranskaa. Koko ajan hän katseli minua ystävällisillä silmillään pitäen päässään hassua, suippoa hattuaan. Kun jäimme junasta pois, hän kysyi minulta haluaisinko tulla heidän kanssaan maaseudulla sijaitsevaan taloon. Olin surullinen, koska olisin halunnut mennä heidän kanssaan. Olin todella vaikuttunut heidän tyynestä läsnäolostaan, mutta tuona päivänä perheeni oli odottamassa minua asemalaiturilla. Jälkeenpäin kaduin syvästi etten ollut seurannut heitä.</p>
<p>(1)	Keitä olivat nuo kaksi miestä? (2) Menetinkö tosiaan tärkeän tilaisuuden?</p>
<p>A.M. Toulon, Ranska.</p>
<p><span style="font-style: italic;">(Benjamin Cremen Mestari vahvistaa, että (1)</span> mies suipossa hatussa oli Maitreya. Toinen mies oli Mestari Jeesus. (2) Et, maaseudulla ei ollut mitään taloa.)</p>
<p>Kaksi kirjettä samalta lukijalta:</p>
<h4>Hiljainen yhteys</h4>
<p style="text-indent:0px;margin-top:15px;">Arvoisa päätoimittaja,<br>
Maaliskuussa 2002 tavallisen lauantaisen Transmissio-meditaation jälkeen me, kolme ryhmän jäsentä, menimme bussilla kotiin. Noustuamme bussiin huomasin takana istuvan naisen. Hän oli vanhempi rouva, hyvin pukeutunut, vaaleat kiharat hiukset ja epätavallisen siniset silmät. Hän hymyili meille erityisellä tavalla aivan kuin osoittaakseen iloaan tapaamisemme johdosta.</p>
<p>Aluksi olin hieman hämmentynyt koska ei ole tavallista olla niin avosydäminen. Mutta joku ryhmästämme osoitti minulle paikan, joka oli aivan rouvan edessä, joten istuin siihen. Istuessani huomasin, että hän laittoi sormensa suunsa eteen, joten olin varma, että hän ei puhuisi minulle. Sitten tunsin, että hän kuunteli tarkasti minun ja muiden ryhmän jäsenien välistä keskustelua. Kun minun oli lähdettävä, katsoin häneen useita kertoja. Joka kerran veitikkamaisesti hymyillen hän katsoi takaisin valppaasti. Katsoin häntä vielä kerran, kun olin jo melkein jalkakäytävällä ja hän vastasi minulle hymyillen suurilla ja säteilevän kirkkailla, sinisillä silmillään. Kuka tämä nainen oli?</p>
<p>Transmissio-meditaatio ryhmän jäseniä, Berliini. Nimet toimituksen tietoon. <span style="font-style: italic;">(Benjamin Cremen Mestari vahvistaa, että nainen oli Maitreya.)</span></p>
<h4>Takaisin pystyyn</h4>
<p style="text-indent:0px;margin-top:15px;">Arvoisa päätoimittaja,<br>
Torstaina 4.4.2002 lähdin kävelylle tuttavani seurassa järven ympäri. Järvi sijaitsi lähellä kotikaupunkiamme, Berliiniä. Lähestyessämme tunnelia näimme naisen tulevan portaita ylös pyöränsä kanssa. Hän oli pukeutunut yksinkertaisesti ja työnsi pyöräänsä portaiden reunustaa pitkin. Huomasin hänet välittömästi koska hänellä oli niin rakastava ilme ja hän katsoi minuun hyvin tarkkaavaisesti.</p>
<p>Mutta äkkiä hän kompastui ja menetti yhä enemmän tasapainoaan pitäen kuitenkin pyörästään kiinni koko ajan. Lopulta hän istui alhaalla porrastasanteella ja pyörä alkoi pudota alas korkeista portaista. Seuralaiseni ja minä ryntäsimme hänen luokseen mutta kolmessa sekunnissa hän ja hänen pyöränsä seisoivat kiinteällä maalla! Erotessamme hymyilimme toisillemme kiitollisina eikä nainen vaikuttanut olevan järkyttynyt kaatumisestaan. Kuka tämä nainen oli?</p>
<p>Nimi toimituksen tietoon, Berliini, Saksa.</p>
<p><span style="font-style: italic;">(Benjamin Cremen Mestari vahvistaa, että nainen oli Maitreya.)</span></p>
<h4>Tunnelman kohotus</h4>
<p style="text-indent:0px;margin-top:15px;">Arvoisa päätoimittaja,<br>
Tammikuussa 2003 ryhmämme osallistui eko-festivaaleille. Meillä oli osasto, jossa kerroimme Maitreyan paluusta. Jonkun ajan kuluttua tunsin itseni yhä enemmän ja enemmän masentuneeksi, mutta koska en tiennyt, miten toimia tunteideni kanssa tässä tilanteessa, minusta tuli erittäin apaattinen. Samalla nainen lähestyi meitä. Hän oli vanhempi rouva, samaan aikaan itsevarma ja ystävällinen. Mutta hassulta tuntui se, että hän tuntui rohkaisevan meitä (mikä ei yleensä ole tarpeen).</p>
<p>Minulle jo hänen läsnäolonsa oli tarpeeksi. Jokin hänessä kosketti minua niin syvästi, että en kyennyt puhumaan. Hän vaistosi tämän ja jutteli kollegani kanssa. Me molemmat tunsimme olomme helpottuneiksi ja mielialamme muuttui paremmaksi – hän kohotti tunnelmaa. Hänen käyttäytymisensä oli hyvin humaania mutta hänessä oli tiettyä arvokkuutta ja ystävällisyyttä.</p>
<p>Vierailunsa aikana hän osoitti Maitreya`s Mission kirjaa ja sanoi, ikään kuin mainiten jonkun, jonka tuntee oikein hyvin:” Creme on julkaissut tämän?” Kollegani kutsui hänet kolmelta iltapäivällä alkavalle luennolle ja hän vastasi hymyillen, että hän jo odotti sitä. </p>
<p>Hän vaikutti tietävän paljon ja jossain vaiheessa hetken hiljaisuuden jälkeen, hän kysyi olimmeko nähneet artikkelia, joka julkaistiin slovenialaisessa sanomalehdessä viikko sitten. Se kertoi valkoisesta limusiinista ja miehestä, joka yllättäen katosi.</p>
<p>Huomasin kameroiden välähtävän – eräs mies otti valokuvia naisen ollessa paikalla. Muistan tunteneeni, että pystyin havainnoimaan tapahtuvaa vain pienellä osalla tietoisuuttani – sen reunalla. Mutta olen varma. että voitte noista kuvista nähdä, kuinka liikuttunut olin. </p>
<p>Kun nainen valmistautui lähtemään, hän kysyi meiltä, milloin odotimme Maitreyan palaavan. Kollegani vastasi: ”Muutaman vuoden kuluttua.” Hän nyökkäsi hajamielisesti ja sanoi vakavasti:” Toivotaan niin.” </p>
<p>Mielestäni hänen viestinsä oli:” Se riippuu ihmiskunnan vastauksesta.”</p>
<p>Olisitteko ystävällinen ja varmentaisitte sen, kuka nainen oli?</p>
<p>A.S. Ljubjana, Slovenia.</p>
<p><span style="font-style: italic;">(Benjamin Cremen Mestari vahvistaa, että nainen oli Maitreya.)</span>