share.fi/kohtaamisia-seka-ihmeita-3_2018-eli-kirjeita-lukijoilta	2018-03-23 22:08

<h1 class="entry-title" itemprop="headline">Kohtaamisia sekä ihmeitä 3/2018, eli kirjeitä lukijoilta</h1>
</header><div class="entry-content" itemprop="text"><blockquote><p>Share International -lehdellä on erittäin suuri määrä "Kirjeitä päätoimittajalle", jotka Benjamin Creme on tarkistanut, mutta joita ei ole tilanpuutteen takia voitu julkaista. Julkaisemme nyt näitä, jopa vuosien takaa lähetettyja, kirjeitä. Kaikki kirjeissä kuvaillut tapahtumat on Benjamin Cremen Mestarin toimesta vahvistettu aidoiksi kohtaamisiksi Hierarkian kanssa, mikäli kirjeen lopussa on lausuma siitä. Muut kirjeet esitetään tässä lukijan oman pohdinnan aineksiksi.</p></blockquote>
<h2>Ihmeitä täynnä oleva elämä!</h2>
<h4>Kolme kirjettä samalta henkilöltä:</h4>
<p>Arvoisat päätoimittajat,<br>
Joulukuun alussa vuonna 2017 osallistuin vanhassa kartanossa Amsterdamin sydämessä pidettävään kurssiin. Tauon aikana menin alakertaan auttamaan kahvin tarjoilussa. Alakerta oli täynnä eri kursseihin osallistuvia ihmisiä mutta käytävällä oli vain nainen koiransa kanssa. Aloin kävellä alas pitkiä, jyrkkiä portaita, jolloin korkoni on täytynyt tarttua johonkin. Minun oli päästettävä irti kaiteesta koska putosin niin nopeasti. Samoin kuin olisin sukeltanut korkealta ponnahduslaudalta, viiletin alaspäin pää edellä. Pudotessani monet asiat kulkivat pääni lävitse: ”Mitä voin tehdä pelastaakseni itseni?” Kuvittelin jopa päätyväni pyörätuoliin ja välittömästi päätin, että en tarvitsisi sitä pitkään! Sen jälkeen oli tyhjää kunnes aukaisin silmäni: Makasin kivilattialla lyhyen matkan päässä viimeisistä portaista aivan kuin minut olisi asetettu siihen. Makasin kylkiasennossa polvet koukussa ja kädet pääni alla. Käsilaukkuni oli asetettu seinän viereen. Katselin ylös portaita ja mieleeni tuli ajatus:” Kuinka paljon aikaa sinulla vielä on saattaaksesi loppuun suunnitelmasi?” Sydämeni hakkasi kuin laukkaava hevonen ja minua ympäröivän rakkauden johdosta en pystynyt pidättelemään kyyneleitäni.<br>
Minua lähestyi mies, joka oli kuullut pienen tömähdyksen. ” Olit tajuttomana pienen hetken, etkö ollutkin?” hän kysyi ja lisäsi sitten:” Sinut on varmaan pelastettu koska et olisi täällä muutoin.”<br>
Kun olin koonnut itseni, päätin jättää pyöräni lukittuna sinne ja lähteä kotiin. Päästyäni Skinny Bridge – sillalle (tunnettu vanha maamerkki Amsterdamissa) Amstel – joelle katselin kaupunkia kyyneleisten silmieni läpi ja pohdin kaikkea, mitä olin juuri kokenut. Vapisin päiviä tämän jälkeen. Muuten, vaikka minulla oli mustelmia, yksikään luuni ei ollut katkennut.</p>
<p>Joulukuun alussa vuonna 2017 pyöräilin kotiin Transmissio – meditaatiosta Amsterdamin tiedotuskeskuksesta. Ystävällinen mies, ehkäpä Surinamista kotoisin, tuli viereeni pyöräilemään. Meillä oli mukava juttutuokio pyöräillessämme vierekkäin. Välillä hän pyöräili takanani, koska muiden pyöräilijöiden oli ohitettava meidät. Kun saavuin paikalle, jossa käännyin toiselle tielle, hän sanoi painokkaasti: ” Rouva, muistakaa olla erittäin varovainen.” Hän jatkoi matkaansa mutta noin 10 metrin päässä hän kääntyi ja vilkutti minulle.</p>
<p>18.1.2018 rajumyrsky iski Hollantiin. Mediassa oli varoituksia, jossa kehotettiin ihmisiä välttämään ulos menoa. Säävaroituksista huolimatta halusin todella ostaa luonnoslehtiön ja ajattelin, että otan riskin. Saapuessani kadulle, missä Okura Hotelli oli (Amsterdamissa), huomasin että valtavat vanhat tammet taipuivat kovassa tuulessa ja ajattelin: ”Toivon että yksikään ei kaadu!”. Ohittaessani hotellin minun oli pidettävä seinästä kiinni, että tuuli ei olisi kiskonut minua mukanaan. Kulmassa oli toimisto, jonka ovi avautui automaattisesti, joten menin sinne suojaan myrskyltä. Mies, joka oli myös juuri saapunut, kehotti minua tulemaan peremmälle ja istuutumaan. Juuri sillä hetkellä kuulimme valtavan rysähdyksen: yksi jättimäisistä tammista oli katkennut ja kaatunut – yksi puista, joiden alla olin juuri kävellyt! Se romahti auton päälle, auton omisti mies, joka oli juuri tullut sisään. Hän oli parkkeerannut auton vain hetkeä aiemmin. Myrskyn vähän rauhoituttua pääsin vihdoin haluamaani kauppaan, yhä vavisten, vain huomatakseni, että haluamani luonnoslehtiö oli loppuunmyyty.<br>
Nimi ja osoite vain toimituksen tietoon.</p>
<p>Arvoisa päätoimittaja,<br>
Haluan kertoa kahdesta kokemuksesta, jotka tapahtuivat minulle kauan sitten ja joissa oli mahdollisesti mukana Maitreya ja Mestari Jeesus.</p>
<p>29.6.2002 olin Bordeaux’ssa ja istuin kahvilan terassilla kauppakadun varrella. Istuin rauhassa siemaillen juomaani kun hyvin eläväinen, hoikka, pitkä, huonoihin vaatteisiin pukeutunut, noin 45–55 vuotta vanha mies lähestyi ja pyysi ystävältäni rahaa sätkäpaperiin, jotta voisi kääriä tupakan. Yllättäen ystäväni kieltäytyi. Mies oli lähdössä, kun tarjosin hänelle vähän kolikoita, jotka löysin lompakkoni pohjalta. Hän kiitteli ylenpalttisesti ja niin innokkaasti, että tunsin oloni kiusaantuneeksi. Emme voineet ymmärtää hänen asennettaan. Mies lähti. Ehkä noin puolen tunnin kuluttua hän ilmestyi kuin taikaiskusta. Minulla oli selkeä mielikuva, että olin nähnyt hänen ilmestyvän terassin eteen kulkien näkymättömän oven läpi, josta hän pystyi kulkemaan yhdestä maailmasta toiseen. Jotakin oli muuttunut. Katsoin hänen syvänsinisiin silmiinsä. Hän kiitti minua uudelleen ja jälleen niin kunnioittavasti, että tunsin itseni taas kiusaantuneeksi. Mies kysyi minulta muutaman kysymyksen ja lähti sitten.</p>
<p>Syyskuussa 2002 eräänä perjantaina ollessani bussissa kotimatkalla länsi-intialainen, noin 60 ikäinen nainen istui viereeni aviomiehensä kanssa. Hän aloitti heti kanssani keskustelun uskonnosta. Protestantiksi kääntyneenä ja vakuuttuneena siitä nainen tahtoi tietää, miksi minä olin buddhalaisuuden kannattaja. Naisen usko oli vahva, mikä saattoi vaikuttaa monen silmissä jyrkältä. Yllättäen keskustelu muuttui tunnelmaltaan iloiseksi ja myönnän viihtyneeni heidän seurassaan. Usein hänen ilmaistessaan kohtuuttomia ja intohimoisia tulkintoja aloin nauramaan hänelle ja hän nauroi myös. Jätin hänet toivottaen hänelle hyvää päivänjatkoa. Seuraavalla viikolla, perjantai jälleen, näin hänet aviomiehensä kanssa kauempana bussissa. Sitä seuraavalla viikolla, perjantaina, nainen istui jälleen viereeni ja keskustelu jatkui. Kuitenkin jokin oli muuttunut. Tuntui että olin herkempi hänestä säteilevälle värähtelylle. Juttelimme jälleen ja tällä kertaa, kumma kyllä, ilman että edes mainitsimme huoliani hengellisistä asioista. Monologissaan hän vastasi tarkalleen kysymyksiin, jotka esitin ja tämä teki minut tietenkin erittäin onnelliseksi. Minulle tuli vahva vaikutelma, että olin saanut mittaamattoman arvokkaan lahjan.<br>
YDM, Pariisi, Ranska.<br>
<em>(Benjamin Cremen Mestari vahvistaa, että ensimmäisessä kerjäläinen oli Maitreya ja toisessa pariskunta olivat Maitreya ja Mestari Jeesus.)</em>