share.fi/kohtaamisia-32017	2017-03-12 10:12

<h1 class="entry-title" itemprop="headline">Kohtaamisia 3/2017</h1>
</header><div class="entry-content" itemprop="text"><blockquote><p>Share International -lehdellä on erittäin suuri määrä ”Kirjeitä päätoimittajalle”, jotka Benjamin Creme on tarkistanut, mutta joita ei ole tilanpuutteen takia voitu julkaista. Julkaisemme nyt näitä, jopa vuosien takaa lähetettyja, kirjeitä. Kaikki kirjeissä kuvaillut tapahtumat on Benjamin Cremen Mestarin toimesta vahvistettu aidoiksi kohtaamisiksi Hierarkian kanssa.</p></blockquote>
<h4>Jatkakaa!</h4>
<p style="text-indent:0px;margin-top:15px;">Arvoisa päätoimittaja,<br>
Alkuvuodesta 2014 matkustin kotiin Lontoon halki. Oli myöhäinen ilta ja tunsin itseni väsyneeksi ja säälin itseäni pitkän työpäivän jälkeen. Junan reittiä muutettiin jonkin syyn vuoksi ja minun täytyi vaihtaa asemaa, mikä pidensi matkaani. Mennessäni alas portaita asemalaiturille tällä toisella asemalla huomasin vanhan miehen, ehkä noin 80-vuotiaan, kävelevän hyvin hitaasti. Hän oli musta ja pukeutunut tavallisiin vaatteisiin ja pipoon. Pidempi ja nuorempi mies, ehkä noin 60-vuotias, auttoi häntä taluttamalla häntä käsivarresta. Ihmiset olisivat voineet ohittaa heidät ehtiäkseen nopeammin laiturille, mutta tämä tuntui jotenkin epäkunnioittavalta ja useat meistä kävelivät hitaasti kahden miehen jäljessä. Se kesti kauan koska miesten kävelyvauhti oli niin hidasta.</p>
<p>Odotimme junaa laiturilla ja tunsin halua seistä näiden kahden miehen lähellä, enkä kävellä junan etuosaa kohden kuten normaalisti teen. Kun junan ovet avautuivat, tartuin vanhemman miehen toiseen käsivarteen ja autoin häntä junaan. Hän sanoi: ”Jumala siunatkoon sinua”. Istuin ja tunsin itseni uskomattoman liikuttuneeksi. Ihmettelin mitä miehet oikein puuhasivat tekemällä matkaa myöhään arki-iltana, se tuntui niin työläältä. Se muistutti minua omasta isästäni, joka samaan aikaan oli myös kävelemässä hidasta vauhtia ja myös autettuna. Se todellakin toi ajatuksiini väsymyksestä uuden näkökulman. He jäivät junasta pois toisella puolella Lontoota samalla pysäkillä kuin minäkin. He jatkoivat matkaansa edelleen hyvin hitaasti ulos asemalta.</p>
<p>T.C., Lontoo,UK.</p>
<p><span style="font-style: italic;">(Benjamin Cremen Mestari vahvistaa, että vanhempi mies oli Mestari Jeesus.)</span></p>
<h4>Paikallinen palvelu</h4>
<p style="text-indent:0px;margin-top:15px;">Arvoisa päätoimittaja,<br>
Minut lomautettiin työstäni alihankkijana paikallisessa teleyhtiössä 10 päivää 9.11. jälkeen. Marraskuun edetessä yritin pysyä kiireisenä, etten lamaantuisi. Tarjouduin vapaaehtoiseksi paikallisen kirkon soppakeittiöön palvellakseni seurakuntalaisia. Noin 30-vuotias mies, jota kutsun Johniksi, toimi vapaaehtoisena ruoan valmistajana ja pöydän kattajana.</p>
<p>Palvelimme 35 ihmistä. Kun heidät kaikki oli ohjattu paikoilleen, John poistui pikaisesti ja palasi. Ihmisten vielä syödessä John kulki ympäriinsä ja ojensi 10 dollarin setelin jokaiselle. Olin aivan otettu hänen ystävällisyydestään. Sanoin hänelle, että hän varmasti saisi erityisiä siunauksia hyvästä työstään.</p>
<p>Aloittaessamme siivouksen kaksi miestä tuli sisälle. Toinen oli pitkä ja pukeutunut rennosti ja toinen oli lyhyt ja kirjavasti pukeutunut mies, jolla oli erikoinen kävelytyyli. Autoin tarjoilemaan heille ruokaa ja juomaa ja he asettuivat paikoilleen. Palatessani siivoamaan lyhyt mies lähestyi minua ja sanoi: ”Kuulin että joku on jakanut täällä rahaa.” Pahoittelin että John oli jo jakanut kaiken rahan, eikä yhtään rahaa ollut enää jäljellä.</p>
<p>Noissa kahdessa miehessä oli jotain, joka jäi mietityttämään. Ajatellessani heitä seuraavina päivinä, pohdin voisivatko he olla Maitreya ja Mestari Jeesus?</p>
<p>E.da S., Florida, USA.</p>
<p><span style="font-style: italic;">(Benjamin Cremen Mestari vahvistaa, että he todellakin olivat Maitreya ja Mestari Jeesus.)</span></p>
<h4>Vierailu puutarhassa</h4>
<p style="text-indent:0px;margin-top:15px;">Arvoisa päätoimittaja,<br>
Olen asunut yli neljä vuotta pienessä kylässä. Erityisenä päivänä toukokuussa 2002 lopetellessani puutarhatöitä tunsin halua mennä kadulle puutarhan portille. Katsellessani puutarhan etuosan kukkivia tulppaaneja kuulin naisen äänen kysyvän minulta jotakin maaperän kuivuudesta. Menin lähemmäksi puutarhan portteja ja siellä näin vanhahkon naisen ja pitkän, keski-ikäisen miehen. Sanoin kuinka kaunis kukkiva luonto mielestäni oli, ja että toivottavasti valon voimat kasvaisivat voimakkaammaksi. Huomatessaan minut nainen samalla kysyi minulta:” Oletko uskonnollinen?”.</p>
<p>Tunsin itseni hieman epävarmaksi. Ja vielä uudelleen: ”Oletko uskonnollinen?” En vastannut vieläkään, hymyilin vain. Sitten kysymys toistettiin vielä kahdesti matalalla äänellä ja vaativasti:” Oletko uskonnollinen?”. Tunsin iloa sisälläni, huokaisin helpottuneena ja vastasin:” Kyllä minä olen.” Nainen puhui kanssani Raamatusta, uskonnosta ja minun uskostani. Mies, seisten hieman sivussa, ei sanonut sanaakaan mutta hymyili minulle sydämellistä hymyä. Hänellä oli selvästikin kasvoissaan ihosairaus. Kaikki naisessa antoi vaikutelman erityisestä puhtaudesta ja viattomuudesta. Minulle oli selvää, että jotakin erityistä oli tapahtumassa, mutta minulla ei ollut aikaa ajatella sitä.</p>
<p>Kun he olivat lähdössä, minulta kysyttiin, hyvin arkisesti: ”Uskotko sinä Kristuksen paluuseen?”. Halusin vastata mutta en niin nopeasti tiennyt mitä vastaisin. Joten kysyin: ” Oletteko varmoja siitä että Hän ei ole ollut koko ajan inkarnoituneena luonamme?” Ennen kuin he vihdoin lähtivät, he sanoivat, että tämä oli ollut ihana keskustelu. Keskustelun jälkeen tunsin itseni pitkään onnelliseksi ja iloiseksi. Voisivatko nuo kaksi vierailijaa olla Maitreya ja Jeesus?</p>
<p>C. E-N., Kleinkrausnik,Saksa.</p>
<p><span style="font-style: italic;">(Benjamin Cremen Mestari vahvistaa, että mies oli Maitreya ja nainen oli Mestari Jeesus.)</span></p>
<h4>Yhteys asemalla</h4>
<p style="text-indent:0px;margin-top:15px;">Arvoisa päätoimittaja,<br>
Marraskuun 16 päivänä vuonna 2002 olin menossa Colognesta Muncheniin osallistuakseni Benjamin Cremen luennolle ja meditaatioon.</p>
<p>Suunnilleen yhdeksän aikaan aamulla istuin penkillä asemalla odottamassa junaani. Olin lukemassa kun minua lähestyi pitkä mies. Hän oli iältään noin 30-35 vuotias ja hän kysyi : ”Anteeksi, mutta onko teillä antaa hieman rahaa kodittomalle ihmiselle?” </p>
<p>Tämän lyhyen kohtaamisen aikana tunsin energiavirran lävistävän koko kehoni. En tule unohtaman tätä tunnetta koko elämäni aikana. Annoin hänelle vähän rahaa. Hän kiitti minua ja kysyi sitten vieressäni istuvalta vähän rahaa. Hän ei kysynyt enää keltään muulta. Hän teki U-käännöksen takanani ja katosi.</p>
<p>Oliko hän Mestari?</p>
<p>T.L., Köln, Saksa.</p>
<p><span style="font-style: italic;">(Benjamin Cremen Mestari vahvistaa, että pitkä mies oli Mestari Jeesus)</span></p>
<h4>Läheltä piti</h4>
<p style="text-indent:0px;margin-top:15px;">Arvoisa päätoimittaja,<br>
Nuorempi tyttäreni Mali(Amalia) muistutti minua äskettäin (2002) tilanteesta, jolloin hän oli lapsi ja autossa minun kanssani. Olimme pysähtyneinä tielle odottaen vastaantulevan liikenteen loppumista, jotta pääsisimme kääntymään oikealle taimimyymälään. Yllättäen keltainen auto tuli liikenteen takaa meidän puolellemme tietä ja suoraan meitä kohden. Ajaja yritti kuumeisesti pysäyttää autonsa kun se liukui vinottain suoraan meitä kohden kovalla vauhdilla. Mali muistaa olleensa kauhuissaan ja kiljuneensa, kun yhtäkkiä vain sekunnin murto-osa ennen törmäystä, auto liukui meidän automme ympäri oikealle puolellemme. Eikä onnettomuutta koskaan tapahtunut. Nyt me molemmat ihmettelemme, että suojeltiinko meitä vai olimmeko vain uskomattoman onnekkaita?</p>
<p>B.F., Frimley Green, Surrey, UK.</p>
<p><span style="font-style: italic;">(Benjamin Cremen Mestari vahvistaa, että Maitreya suojeli teitä.)</span></p>
<h4>Vieraat lohduttavat</h4>
<p style="text-indent:0px;margin-top:15px;">Arvoisa päätoimittaja,<br>
Tiistaina toisena päivänä kesäkuuta vuonna 2001 elokuvateatterin edessä tyttäreni Audreyn kimppuun hyökkäsi nuori arabi-taustainen nainen. Koska Audreylla oli naarmuja niskassaan, meitä kehotettiin menemään lääkäriin. Kello oli 9 illalla ja vain me kolme; mieheni, tyttäreni ja minä, istuimme odotushuoneessa odottamassa lääkäriä. </p>
<p>Nuori mies tuli ulkoa sisälle, tervehti meitä ja meni avaamaan hissin oven. Sisällä oli vanha nainen; samalla myös toinen mies saapui sisälle. Hänellä oli punavalkoiset urheiluhousut ja hänen oikea kätensä oli kipsissä. Kaikki kolme näyttivät arabeilta. Hän meni myös kohti hissiä ja sanoi jotain vanhalle naiselle arabiaksi. Hän kääntyi meihin päin ja kysyi minulta ymmärsinkö, mitä hän oli juuri sanonut. Vastasin kieltävästi. Sitten hän lausui runon tai rukouksen Jumalasta ja kysyi minulta, onko olemassa yksi Jumala vai useita Jumalia. En vastannut hänelle. Sen jälkeen hän sanoi minulle:” Et ole koskaan yksin, missä ikinä sinä olet, et ole milloinkaan yksin.” Hän toisti tämän lauseen minulle useita kertoja. Sitten hän kääntyi kärsivän tyttäreni puoleen ja toisti saman asian:” Et ole koskaan yksin, missä ikinä olet, et ole koskaan yksin.” useaan kertaan. Lopuksi hän kysyi minulta, uskonko että Jumala on suuri ja minä vastasin:” Kyllä, Jumala on suuri.” </p>
<p>Olisiko mahdollista saada tietää, keitä olivat nämä miehet vastaanotolla?</p>
<p>B.F., Saint-Louis, Ranska.</p>
<p><span style="font-style: italic;">(Benjamin Cremen Mestari vahvistaa, että mies, joka puhui, oli Maitreya. Vanha nainen oli Mestari Jeesus. Toinen mies oli Mestari Jeesuksen oppilas.)</span></p>
<h4>Savumerkki</h4>
<p style="text-indent:0px;margin-top:15px;">Arvoisa päätoimittaja,<br>
Vuosi 2002 oli raskas perheellemme. Onneksi meillä oli Maitreyan käsikuva, se auttoi meitä useita kertoja vaikeuksissamme.</p>
<p>Menetimme rakkaan koiramme Angelon viidentenä päivänä joulukuuta ja tämä äkillinen menetys toi suuren surun perheeseemme. Tuona samaisena päivänä iltapäivällä keittiössä oleva äitimme näki oudon valkoisen ”savun” tai ”säteen” leijuvan Nordeaun vesisäiliön edessä. Hän vaistomaisesti huitoi sitä käsillään pois pohtien mistä se mahtoi ilmestyä… Mutta hänen hämmästyksekseen valkoinen ”juttu” palasi muutaman sekunnin kuluttua! Kun siskoni ja minä palasimme kotiin myöhemmin illalla ja kuulimme häneltä tästä merkillisestä tapahtumasta, ajattelimme välittömästi, että se voisi olla parantava merkki Maitreyalta tai joltain Mestareista.</p>
<p>Kaksi viikkoa tapahtuneen jälkeen äitini pyörtyi mahdollisesti liiallisten huolien ja fyysisen kuntonsa vuoksi. Muutama päivä myöhemmin hän näki uudelleen valkoisen ”jutun” samassa paikassa. Tällä kertaa hän ei huitonut savua vaan kiitti Maitreyaa rohkaisusta.</p>
<p>Saiko valkoisen ”savun” syntymään Maitreya tai joku Mestareista?</p>
<p>N.T., Kobuchizawa, Japani.</p>
<p><span style="font-style: italic;">(Benjamin Cremen Mestari vahvistaa, että Maitreya synnytti savun.)</span></p>
<p>Kaksi kirjettä samalta kirjoittajalta:</p>
<h4>Valonäytös</h4>
<p style="text-indent:0px;margin-top:15px;">Arvoisa päätoimittaja,<br>
Maaliskuun 21. päivänä vuonna 2001 minä ja ystäväni kävelimme vuoren huipulle Sedonassa, Arizonassa, nähdäksemme auringonnousun. Vuoren huipulta ystäväni osoitti noin 10 kilometrin päässä huipusta olevaa kalliota ja kertoi minulle, että se on avaruusveljien pyhä paikka. Hänen ystävänsä vaeltaa sinne usein meditoimaan. Kävellessämme alaspäin huipulta näimme kalliolla jotain outoa. Kallion sivulla tai reunassa oli kuin neljä kirkasta oranssia loisteputkea. Jokainen juova vaikutti olevan 2-3 metriä pitkä ja noin 30 cm leveä. Epäilimme että kyseessä oli auringonvalon heijastuma mutta varmistimme, että auringonvalo ei ollut vielä saavuttanut kalliota. Hetken päästä ällistyimme todella. Oranssi kirkas valo muuttui valkoiseksi. Värit vaihtuivat vasemmalta oikealle, yksi toisensa jälkeen aivan kuin joku olisi avannut verhot ikkunasta. Sitten, jälleen kerran, valkoinen valo vaihtui takaisin muun ympäristön väriseksi (kallion väriseksi) samalla tavoin aivan silmiemme edessä. Meillä ei ollut muuta mahdollisuutta kuin lähteä nopeasti hurjalle kävelylle kalliolle. Meidän oli aivan pakko mennä tutkimaan sitä. No, emme löytäneet sieltä mitään erityistä. Ystäväni löysi sieltä kolme vesilätäkköä, mutta tiesimme että vesi ei pysty vaihtamaan väriä tällä tavoin. Eikä ainakaan niin että se näyttää verhojen aukaisulta. </p>
<p>Haluaisin tietää (1) saivatko Mestarit tai avaruusveljet aikaan nämä salaperäiset värit? Jos näin on, niin (2) mikä tämän show’n tarkoitus oli?</p>
<p><span style="font-style: italic;">(Benjamin Cremen Mestari vahvistaa, että (1)</span> Avaruusveljet aiheuttivat valot. (2) Ei mitään erityistä tarkoitusta. Satuitte olemaan siellä.)</p>
<h4>Tuki</h4>
<p style="text-indent:0px;margin-top:15px;">Arvoisa päätoimittaja,<br>
(2) 30. päivänä marraskuuta vuonna 2002 järjestin menestyksekkään Transmissio meditaatio-aiheisen työpajan hengellisessä kirjakaupassa Torontossa, Kanadassa. Aika työpajalle oli iltapäivällä kahden ja neljän välillä. Työpajaani edeltävä luento päättyi 13.30. ja aloin valmistella työpajaani, mikä tarkoitti lähinnä sitä, että laitoin jokaiselle tuolille esitteen Transmissio meditaatiosta ja Emergence Quarterly-lehden. Muutama minuutti sen jälkeen kun olin aloittanut, minua lähestyi noin 185 cm pitkä mies. Hän pysähtyi viereeni ja kysyi, mitä teen. Ajattelin että oli vielä liian aikaista osanottajien saapua mutta miehen läsnäolo sai minut kiirehtimään. Hymyilin hänelle ja sanoin hänelle ”hei” samalla kun jatkoin puuhiani. Näin että hänellä oli kuulakkaan siniset silmät. Hän sanoi olevansa kiinnostunut siitä, mitä tein. Ojensin hänelle nopeasti esitteen ja kerroin että järjestäisin työpajan meditaatiosta ja että hän oli saapunut hieman liian aikaisin. Hän hymyili ja sanoi ettei ollut aikonut osallistua. Hän otti esitteeni vilkaisemattakaan sitä ja poistui kaupasta. Koska minä olin kiireinen työpajan järjestelyjen kanssa, unohdin hänet lähes välittömästi. </p>
<p>Työpajan aikana en puhunut ainoastaan Transmissio meditaatiosta vaan myös Maitreyan paluusta, vaikka se ei kuulunut alkuperäiseen suunnitelmaani, tarkkaavaiselle yleisölle. Matkalla pois työpajasta muistin hänet ja pystyin ajattelemaan vain häntä. Hänestä jäi erilainen vaikutelma kuin niistä 25 ihmisestä, jotka tapasin työpajassa. Tuntuma hänestä, hänen energiansa oli täysin läpinäkyvää, aivan kuin hän ei olisi ollut siellä täysin. En pystynyt aistimaan hänessä yhtään stressiä, uteliaisuutta tai odotusta (kuten tavallisissa ihmisissä voisi olla). Minusta oli myös outoa, että hän ilmaantui ei-mistään ennen luentoa ja lähti kirjakaupasta välittömästi. Olkaa ystävällinen ja kertokaa minulle oliko tämä nuori mies Maitreya tai joku Mestareista vai vain ihminen, joka sattui olemaan siellä.</p>
<p>T.A., Toronto, Kanada.</p>
<p><span style="font-style: italic;">(Benjamin Cremen Mestari vahvistaa, että mies oli Maitreya.)</span></p>
<h4>Merkki sateenkaarelta</h4>
<p style="text-indent:0px;margin-top:15px;">Arvoisa päätoimittaja,<br>
28. päivä helmikuuta vuonna 2001 olin kävelemässä koulusta kotiin pienen lapseni kanssa. Ylittäessämme tien näimme sateenkaaren edessämme. Pysähdyimme ihailemaan sitä ja sanoin tyttärelleni että oli ihanaa, että sateenkaari ilmestyi syntymäpäivänäni. Katsellessamme vanha, musta nainen pysähtyi ja katseli myös sateenkaarta. Vaihdoimme muutaman sanan ja jatkoimme matkaa. Käännyimme kulmasta ja tyttäreni ja minä jäimme ihailemaan vaaleanpunaisena kukkivaa puuta. Taas nainen pysähtyi viereemme katselemaan ja sanoi muutaman sanan. En muista mitä hän sanoi ja kun hän käveli edellämme, huomasin että hänen vaatteensa olivat kuluneet ja että hän kantoi muutamaa laukkua. Ihmettelin oliko hän kävellyt pitkänkin aikaa. Tullessamme taloni kohdalle ja kävellessäni portin läpi, hän pysähtyi ja kysyi saisiko lasin vettä. Hain hänelle lasin vettä ja juotuaan sen hän sanoi minulle, että olin ystävällinen. Sanoin että se oli vain vettä. Hän kääntyi tyttäreni puoleen ja sanoi toivovansa, että hän löytäisi sen, mikä on kätkettynä hänen sateenkaarensa päässä. Hän lähti ja tyttäreni sanoi, että se oli naiselta tosi ystävällisesti sanottu. Jäin miettimään, että kuka hän oli – se kaikki tuntui vähän suurrealistiselta – melkein kuin siunaus! Olisin kiitollinen jos voisitte valaista asiaa.</p>
<p>A.P., Lontoo, UK.</p>
<p><span style="font-style: italic;">(Benjamin Cremen Mestari vahvistaa, että musta nainen oli Mestari Jeesus.)</span>