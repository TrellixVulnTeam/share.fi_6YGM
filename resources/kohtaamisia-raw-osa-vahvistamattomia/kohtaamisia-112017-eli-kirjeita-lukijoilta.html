share.fi/kohtaamisia-112017-eli-kirjeita-lukijoilta	2017-11-23 09:11
<div class="entry-content" itemprop="text"><blockquote><p>Share International -lehdellä on erittäin suuri määrä ”Kirjeitä päätoimittajalle”, jotka Benjamin Creme on tarkistanut, mutta joita ei ole tilanpuutteen takia voitu julkaista. Julkaisemme nyt näitä, jopa vuosien takaa lähetettyja, kirjeitä. Kaikki kirjeissä kuvaillut tapahtumat on Benjamin Cremen Mestarin toimesta vahvistettu aidoiksi kohtaamisiksi Hierarkian kanssa,<br>
mikäli kirjeen lopussa on lausuma siitä. Muut kirjeet esitetään tässä lukijan oman pohdinnan aineksiksi.</p></blockquote>
<h4>Kysymys prioriteeteista</h4>
<p style="margin-top:-15px;">Arvoisa päätoimittaja,<br>
joulukuun alussa vuonna 2001 minä kohtasin Maitreyan unessa. Tämä oli minulle valaiseva ja rohkaiseva kokemus, joten haluan jakaa sen muiden lukijoiden kanssa. Oikeastaan uneni käsitteli Maitreyan Julkitulon päivää. Kuten unissa on tapana, niin minunkin unessani oli paljon toimintaa, monet kuvat ja tapahtumat sekoittuivat toisiinsa. Mutta sitten kaikki kohtaukset loppuivat kerralla. Niiden sijaan ilmapiirissä oli selvästi kuultavissa ja tunnettavissa sirinä, tuntui samalta kuin yläpuolella olevan suurjännitekaapelin läheisyydessä. Unessani oli pitkä mies, joka piteli minua avosylin niin kuin pidellään pientä lasta, joten olin kasvotusten hänen kanssaan. Hän oli pukeutunut valkoiseen, hänellä oli tumma iho ja korkeat poskipäät. Kuva Maitreyasta ei ollut täysin kirkas, vaan kuin hologrammi tieteiselokuvassa.</p>
<p>Valitettavasti en muista&nbsp;Hänen sanojaan tarkasti herättyäni. Joten kerron sen nyt omin sanoin. Ensin Hän kysyi minulta proriteeteistään, minun olisi kerrottava hänelle niistä kolme. Sen jälkeen hän vahvisti, että Hän tulee pian. Sitten Hän kertoi minulle, mikä merkitys tällä tehtävällä on Hänelle, kuinka rakas Hänen työnsä Hänelle on. Lopuksi Hän kysyi minulta henkilökohtaisen kysymyksen, joka liittyi ryhmämme työhön ja siitä puhuminen tässä yhteydessä ei olisi mielekästä.</p>
<p>Antoiko Maitreya minulle tämän unen?</p>
<p>F.R. Schwäbisch Gmund, Saksa.</p>
<p><span style="font-style: italic;">(Benjamin Cremen Mestari vahvistaa, että Maitreya antoi unikokemuksen.)</span></p>
<h4>Viisaat sanat</h4>
<p style="margin-top:-15px;">Arvoisat päätoimittajat,<br>
14.8.2017 palatessani junalla kotiin poikani Samsonin kanssa vierailulta vanhempieni luota, junaan astui nainen Wellington Pointin asemalta. Vaikka olimme ainoat matkustajat junassa, hän istui viereemme. Hetken päästä hän liittyi keskusteluumme ja sanoi joitakin upeita asioita vanhemmuudesta ja henkisistä aiheista. Aloin epäillä, että hän saattaisi olla Maitreya tai Mestari Jeesus. Hän keskusteli lähinnä Samsonin kanssa ja mainitsi, että tämä oli hyvin viisas ikäisekseen. Sitten, noin 40 minuutin kuluttua, hän sanoi:” Haluaisin jakaa kanssanne suosikki sanontani: ”Kaikki tulee olemaan hyvin.” Tämä vakuutti minut siitä, että keskustelimme jonkun erityisen kanssa. Samson kysyi häneltä, aikoiko hän matkustaa koko matkan kaupunkiin asti (tämä tapahtui sen jälkeen kun hän oli keskustellut kanssamme noin 45 minuuttia). Hän katsoi meitä painokkaasti konduktöörin kuuluttaessa saapumisestamme Coopooroon asemalle ja sanoi:” Tässä jään pois” vilkuttaen meille. Nainen kertoi olevansa 62-vuotias ja kotoisin Englannista. Samson kysyi hänen nimeään ja hän kertoi olevansa Roisin (irlantilainen nimi). Hän kosketti usein Samsonin käsivartta ja puhui hänelle enimmäkseen elämästä yleisesti ja Samson vastasi esimerkiksi näin ” Tiedän että kaikki kärsimys on väliaikaista” – nainen vastasi sanoen, että Samson on viisas, kuten onkin.</p>
<p>Vaikka tiedän, että tätä kohtaamista ei voida vahvistaa, niin uskon tienneeni totuuden (tämä oli erityinen kohtaaminen) hänen sanoessaan ” kaikki tulee olemaan hyvin”. Olin lukenut kyseisen lauseen edellisenä päivänä Maitreya´s Mission Volume II -kirjasta. Lause oli Maitreyan sanoma. Nainen kertoi, että joka ilta ennen nukkumaan menoa, hän yrittää miettiä 10 positiivista ja 10 negatiivista asiaa, jotka hän on päivän aikana tehnyt. Sanoin, että en kykene keksimään 10 positiivista asiaa, joita teen. Nainen sanoi, että kysymys on pienistä asioista kuten – nousin ylös, pukeuduin kauniisti, söin terveellisesti, olin myötätuntoinen jotakuta kohtaan jne. Samson ja minä tunsimme olomme kohotetuiksi ja minä kuplin tapaamisen johdosta päiväkausia. Olen lukenut Maitreya´s Mission Volume II – kirjaa ja Esoteerista Psykologiaa (A.A. Bailey) muutaman viikon ajan ja tämä tapaaminen on rohkaissut minua.</p>
<h4>Näkeminen on uskomista</h4>
<p style="margin-top:-15px;">Arvoisat päätoimittajat,<br>
Valmistellessani kiireissäni ihmeistä kertovaa luentoa, nimeltään `Aikamme merkit`, olin sokea ihmeelle, joka tapahtui aivan nenäni edessä! Miniäni antoi minulle syntymäpäivälahjaksi valokuvan miehestäni ja minusta kolmen lapsenlapsemme kanssa, joihin meillä on läheinen suhde. Olin ilahtunut valokuvasta, koska en itse ota juuri lainkaan valokuvia. Valokuvasta säteili ihana, onnellinen tunnelma.</p>
<p>Valokuvassa oli uusi kehys ja lasi päällä. Eräänä päivänä järkytyin huomatessani ison, harmaan merkin lasin takana; se oli juuri ajna-keskukseni ja nenäni yläosan päällä. Tajusin välittömästä, että se oli vibhutia – ajatus, jonka kuitenkin hylkäsin heti. Joka kerran tämän jälkeen, kun kävelin valokuvan ohitse, ärsyynnyin rumasta, harmaasta merkistä otsallani ja nenälläni – vaikka olin ollut siitä niin innostunut muutamaa päivää aiemmin!</p>
<p>Eräänä aamuna sain tarpeekseni tahrasta, otin valokuvan käteeni ja tajusin jälleen, että kyse oli todella vibhutista. Pyysin aviomieheni todistajaksi ja kehotin häntä avaamaan kehyksen. Me molemmat näimme vibhutia ja näimme sen katoavan äkisti.</p>
<p>Kuinka usein mahtaakaan tapahtua niin, että tiedämme jotakin intuitiivisesti mutta torjumme sen rationaalisella mielellämme? Kuinka usein saamme apua emmekä tunnista sitä? Kuinka lähellä ovatkaan auttajamme mutta emme ymmärrä sitä?</p>
<p>Muutaman viikon päästä ihme toistui, mutta nyt kolme vuotiaan pojanpoikamme ajna-keskuksen päälle.</p>
<p>M.N. Bilthoven, Hollanti.</p>
<h4>Vanhat kumppanit</h4>
<p style="margin-top:-15px;">Arvoisat päätoimittajat,<br>
28.9.2017 illalla kotimatkallamme odottaessamme junaa miehelläni ja minulla oli mukava keskustelu Surinamista olevan miehen kanssa. Tunsin tarvetta keskustelun aloittamiseen hänen kanssaan. Heti kun aloimme jutella, hän sanoi huomaavansa, että meillä parina oli välillämme todellista rakkautta. ”Näen sen. Tiedän sen. Näin sen heti kun huomasin teidän seisovan yhdessä.” Sanoimme sen olevan totta. Olemme olleet yhdessä pitkään – 41 vuotta. Me olimme yhdessä myös edellisissä elämissämme ja olemme onnellisia yhdessä. ”Niin, niin näen sen.” (Hän sammalsi puhuessaan, hän oli eloisa ja täynnä iloa, kaikki tämä teki hänestä hyvin viehättävän.) ”Kuulutte yhteen. Välillänne on tosi rakkautta. Sitä ei tapahdu enää nykyaikana. Se on harvinaista. Monet parit päättävät suhteensa aivan liian aikaisin. Tämä on harvinaista näinä aikoina.”</p>
<p>Mainitsin, että juuri sinä aamuna olin ajatellut ideaa, joka meillä kerran oli – että uusisimme vihkivalamme. Mutta ymmärsin meidän tekevän niin spontaanisti aina muutaman päivän välein. Esimerkiksi edellisenä päivänä olimme kertoneet toisillemme arvostavamme toisiamme paljon ja olevamme kiitollisia siitä, että meidät on johdatettu yhteen jne. Mies vastasi, että Jumala on tuonut meidät yhteen ja vaikka toinen meistä kuolisi, niin olisimme yhä yhdessä. Jos toinen kuolee ensin, niin toinen seuraa pian perässä.</p>
<p>Kättelimme ja toivotimme hänelle paljon rakkautta hänen elämäänsä ja hänen 23 vuotta kestäneeseen avioliittoonsa. Hän toivoi meille jatkuvaa rakkautta ja onnea.</p>
<p>Nimi ja osoite vain toimituksen tietoon.</p>
<p style="margin-top:45px;">Arvoisat päätoimittajat,<br>
Haluaisin jakaa kanssanne uneni, koska se on antanut minulle paljon tukea ja ajattelen, että se viittaa uuden ajan alkamiseen Julkitulon päivän jälkeen.</p>
<p>Viime elokuussa herätessäni näkemäni uni oli elävänä mielessäni. Miehellä unessani oli sama ulkomuoto kuin pari vuotta sitten puistossa kohtaamallani miehellä. Silloin olin ollut jakamassa Maitreyan paluusta kertovia tiedotteita. Kyseessä oli nuori mies, jolla oli olkapäille ulottuvat tummanruskeat hiukset. Hän oli pukeutunut farkkuihin ja violettiin paitaan.</p>
<p>Unessa tiesin hänen olevan Maitreya.</p>
<p>Hän kysyi minulta, olinko halukas lähtemään töihin Etelä-Amerikkaan. Vastasin kyllä. Hän kysyi, lähtisinkö vaikka en enää näkisi Nadaa, joka on toinen koiristamme. Nyökkäsin jälleen. Maitreya liikkui hieman istuakseen penkille. Seurasin häntä ja istuin maahan penkin viereen.</p>
<p>M.M. Barcelona, Espanja.</p>
<div class="spu-placeholder" style="display:none"></div></div>