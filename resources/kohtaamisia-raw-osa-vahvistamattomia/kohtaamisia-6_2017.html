share.fi/kohtaamisia-6_2017	2017-06-13 21:01

<h1 class="entry-title" itemprop="headline">Kohtaamisia 6/2017</h1>
</header><div class="entry-content" itemprop="text"><blockquote><p>Share International -lehdellä on erittäin suuri määrä ”Kirjeitä päätoimittajalle”, jotka Benjamin Creme on tarkistanut, mutta joita ei ole tilanpuutteen takia voitu julkaista. Julkaisemme nyt näitä, jopa vuosien takaa lähetettyja, kirjeitä. Kaikki kirjeissä kuvaillut tapahtumat on Benjamin Cremen Mestarin toimesta vahvistettu aidoiksi kohtaamisiksi Hierarkian kanssa.</p></blockquote>
<h4>Pelastus merellä</h4>
<p>Arvoisa päätoimittaja,</p>
<p>Haluaisin kysyä tapahtumasta, joka sattui minulle, kun olin seitsemän vuoden ikäinen (1975). Menin rannalle (Ajigaura, Ibaraki-ken) äitini ja pikkuveljeni kanssa. Kävelin veteen ja minulla oli uimarengas. Mutta menin liian kauaksi enkä pystynyt kääntymään takaisin.</p>
<p>Katselin ympärilleni enkä nähnyt ketään.</p>
<p>Huusin apua mutta kukaan ei kuullut.</p>
<p>Hetkessä kuoleman ajatus tuli todelliseksi. Minut valtasi meren äärettömyys. Hyväksyin tosiasian, että kuolisin.</p>
<p>Juuri ajoissa joku takanani kutsui minua, ” Oletko kunnossa?”</p>
<p>Katsoin taaksepäin – siinä oli mies. Hän näytti noin 30 vuotiaalta tavalliselta (japanilaiselta) mieheltä. Hän auttoi minua. Hän sanoi:” Älä mene liian kauas.” En pystynyt puhumaan, nyökkäsin vain. Hän käveli merelle päin. Yllättäen, en kyennyt näkemään häntä enää.</p>
<p>Mutta sitten oivalsin, että olen elossa.</p>
<p>En voi unohtaa häntä. Kuka hän oli? Oliko hän tavallinen kiltti mies?</p>
<p>K.N. Tokio, Japani.</p>
<p><i>(Benjamin Cremen Mestari vahvistaa, että mies oli Mestari Jeesus.)</i></p>
<h4>Vanha tuttava</h4>
<p>Arvoisat toimittajat,</p>
<p>Kun 26.1.2017 olimme saaneet päätökseen&nbsp;Share International – lehden vuoden 2017 ensimmäisen numeron pakkaamisen ja postittamisen, näimme tutun hahmon keskuksemme ulkopuolella Amsterdamissa. Hän oli vieraillut luonamme useita kertoja aiemmin ja Benjamin Cremen Mestari oli vahvistanut hänen olevan Mestari Jeesuksen edustaja. Kuten tavallisesti, hän ilmestyi pyörällään lippis takaperin päässään ja pysähtyi ottamaan ilmaisia esitteitä keskuksemme edustalta. Kuten aina hän katsoi meitä ikkunan läpi, vilkutti ja väläytti meille leveän hymynsä. Hän nosti peukalonsa ilmaan, vilkutti vielä ja jatkoi pyörällä matkaansa. Olemme viime aikoina pohtineet, että mahtoikohan tämä sama edustaja vierailla jälleen luonamme.</p>
<p>Amsterdamin ryhmän jäsenet, Hollanti.</p>
<h4>Eksynyt ja löydetty</h4>
<p>Arvoisa päätoimittaja,</p>
<p>Heinäkuun 20. päivänä 2001 koin jotakin, mikä on yhä elävänä mielessäni. Olin metrossa Brooklynissä. En ole kokenut metron käyttäjä mutta se oli vieläkin hankalampaa kuin kuvittelin, koska junien määränpäätä osoittavat kirjaimet olivat äskettäin vaihtuneet.</p>
<p>Loputtoman pitkältä tuntuvan ajan minua ohjattiin yhteen suuntaan ja sitten toiseen suuntaan, lopulta tunsin olevani eksyksissä. Tunsin itseni avuttomaksi, mikä on minulle epätavallista, koska olen karaistunut newyorkilainen. Mutta sitä se tunne oli: epätoivoa.</p>
<p>Mies turbaani päässään lähestyi minua. Hänen kasvonsa ja hänen silmänsä säteilivät hyväntahtoisuutta. Tuntui että hän näki suoraan lävitseni. Läsnä oli puhdas rakkaus. Hän kosketti rannettani lohduttavasti. Täytyin rauhalla. Ajattelin: ” Olenko pyhimyksen lähellä?” Hän neuvoi rauhallisesti minua menemään portaat ylös. Portaiden yläpäässä ystävällinen mies saattoi minut laiturille. Siellä kysyin afroamerikkalaiselta naiselta olenko oikealla raiteella. Hän kertoi minun olevan, mutta väärällä puolella. Hän antoi oman junansa mennä ja saattoi minut omalle junalleni. Hän sanoi tulevansa kanssani varmistaakseen, että kaikki sujuu hyvin. Niin hän tekikin. Juna saapui laiturialueelle ja hän ohjasi minut toiseen junaan, johon hän tuli kanssani. Hän huomasi välittömästi nuoren afroamerikkalaisen miehen ja pyysi tätä varmistamaan, että minä jäisin pois oikealla pysäkillä. Iloisena mies&nbsp;suostui. Hänen kasvonsa olivat ystävälliset, valoisat, kuten naisellakin. Hän kertoi minulle, kun juna saapui pysäkilleni.</p>
<p>Löysin helposti Brooklynistä kaupan, johon olin menossa.</p>
<p>Ajatus täytti mieleni – kuinka kummassa osaisin takaisin Manhattanille – mutta saapuessani metroasemalle siellä oli ystävällinen afroamerikkalainen mies. Hän kertoi minulle nimensä ja kertoi olevansa kanssani kunnes minun pysäkkini tulisi. Niin hän olikin. Ilmassa oli rakkautta. Halasimme, jäin pois metrosta. Olin seitsemännessä taivaassa.</p>
<p>Oliko turbaanipäinen mies Maitreya? Lähettikö Hän enkeleitä ohjaamaan kulkuani?</p>
<p>H.L. New York, USA.</p>
<p><i>(Benjamin Cremen Mestari vahvistaa, että turbaanipäinen mies oli Maitreya, afroamerikkalainen nainen oli Mestari Jeesus, nuori afroamerikkalainen mies oli myös Maitreya, samoin ystävällinen afroamerikkalainen mies oli jälleen Mestari Jeesus.)</i></p>
<h4>Muukalaisia yössä</h4>
<p>Arvoisa päätoimittaja,</p>
<p>Tämä tapahtui kesällä 1998. Käyn joka vuosi kotikaupungissani (Takefu, Fukuin prefektuuri) vieraillakseni vanhempieni haudalla. Se on paikka, mihin eivät vielä ole yltäneet uutiset Maitreyan paluusta. Olen pyytänyt kirjakauppoja ottamaan valikoimiinsa Share International – lehden, Maitreya´s Mission – kirjan ja muita Sharen japaniksi käännettyjä kirjoja. Kerron asiasta myös ystävilleni aina käydessäni siellä. Säästääkseni aikaa ja rahaa matkustan yleensä yöbussilla. Noin 22.15. saavuin bussiterminaaliin matkustaakseni bussilla Tokioon. Yllätyksekseni terminaali oli suljettu ja täysin pimeänä. Kukaan ei ollut siellä. En ymmärtänyt mistä oli kyse kunnes 13 – vuotias tyttäreni pyysi minua tarkistamaan lipusta bussin lähtöajan. Lipussa luki kello 22.00. Seisoessani epätoivoisena huomasin taksin lähestyvän ja pysähtyvän viereemme. Kaakkoisaasialaiselta vaikuttava nuori mies tuli ulos taksista, hänen jälkeensä tuli kalju, lyhyt, lihavahko, ystävälliseltä vaikuttava kuljettaja. Kuljettaja kertoi, että hän oli tuonut asiakkaansa Takefun kaupungista, jotta tämä voisi jatkaa matkaa bussilla Tokioon. Ihmettelin miksi nuori mies oli tullut koko matkan Fukuihin ja kerroin hänelle huonolla englannillani:” Sinulla pitää olla varaus päästäksesi bussiin.” Kysyin kuljettajalta, mitä maksaisi viedä mies Takefusta Tokioon. Hän vilkaisi mittariinsa ja vastasi 6000 jeniä. Tunsin myötätuntoa nuorta miestä kohtaan, koska hän oli turhaan käyttänyt rahaa taksiin. Oivalsin äkkiä, että me voisimme saavuttaa bussimme Takefussa, jos lähtisimme heti taksilla matkaan. Kuljettaja tarjoutui soittamaan bussiyhtiölle ja huomasi sitten ettei se onnistunutkaan. Sillä välin nuori mies ja tyttäreni olivat esittäytyneet toisilleen ja kutsuivat toisiaan etunimillä. Nuoren miehen nimi oli Bill, hän kertoi olevansa matkalla Tokioon. Sain selville ettei hänellä ole matkatavaroita mukanaan, koska ne ovat tavarasäiliössä ja että hän on kotoisin Filippiineiltä. Kysyessäni häneltä, miten hän viettää yönsä, hän osoitti temppelin takana olevaa hotellia. Koska hotelli vaikutti kalliilta, varmistin häneltä haluaako hän kalliin vai edullisen majapaikan. Hän halusi edullisen, joten pyysin taksin kuljettajaa viemään hänet halpaan hotelliin. Nuori mies kyseli ystävällisesti meiltä, mitä me aioimme tehdä. Vastasin hänelle, että ei ole syytä huoleen. Hän kätteli minua ja tytärtäni ennen kuin lähti taksilla. Hän oli hiljainen, rauhallinen ja kypsän oloinen nuori mies. Kuljettaja vaikutti hänen avustajaltaan, hänellä ei ollut puheessaan pienintäkään Takefun alueen aksenttia. Hän oli hyvin kohtelias.</p>
<p>Palattuani Tokioon ja meditoidessani yksin en voinut muuta kuin itkeä muistaessani nuoren miehen. Jos Hän oli Maitreya, niin olen täynnä syvää kiitollisuutta tietäessäni kuinka kiireinen Hän on. Oliko nuori mies Maitreya? Oliko kuljettaja Tokion Mestari?</p>
<p>M.K. Tokio, Japani.</p>
<p><i>(Benjamin Cremen Mestari vahvistaa, että kuljettaja oli Maitreya. Nuori filippiiniläinen mies oli vain nuori mies.)</i></p>
<h4>Ylevää musiikkia</h4>
<p>Arvoisa päätoimittaja,</p>
<p>Tämä tapahtui 16.12.2001 aamuyön tunteina juuri ennen päivää, jolloin esiintyisimme hyväntekeväisyyskonsertissa sen järjestön hyväksi, jolle työskentelen ja joka on minulle rakkain. Edellisenä iltana olin rukoillut intensiivisesti Jumalaa ja Mestareita. Rukoilin menestystä, toivoen että kuoromme laulaisi paremmin kuin kenraaliharjoituksissa. Tänä aamuyönä uneksin ensimmäistä kertaa Maitreyasta. Uni oli hyvin intensiivinen hänen katsoessaan minua. Kerroin Hänelle kuinka iloinen olin kun Hän ilmestyi minulle.</p>
<p>Myöhemmin päivällä ja konsertin aikana Hänen kasvonsa olivat läsnä koko ajan. Hänen kasvonsa näyttivät leijuvan ilmassa. Laulaessamme Suurta Avuksikutsua Pyhä Energia tuntui materialisoituvan koko huoneessa.</p>
<p>Voisitteko kertoa oliko se tosiaan Maitreya, joka lähetti meille siunauksensa.</p>
<p>B.F. Freiburg, Saksa.</p>
<p><i>(Benjamin Cremen Mestari vahvistaa, että Maitreya sai aikaan kokemuksen.)</i></p>
<h4>Lääketieteellinen tarkastus</h4>
<p>Arvoisat toimittajat,</p>
<p>Ongelmattoman raskausajan jälkeen laskettu päivä oli koittanut. Useiden syiden vuoksi olin yksin kotona synnytyksen alkaessa myöhään iltapäivällä. Vaikka synnytys oli intensiivinen joskin kivuton, niin näin ja koin Mestarin (Benjamin Cremen Mestarin) katsovan sisään ja tarkistavan kaksi tai kolme kertaa yön ja varhaisen aamun aikana, miten synnytys sujuu. Näin Hänet ikään kuin Hän olisi vetänyt verhon sivuun ja tähyillyt meitä – syntymätöntä tytärtäni ja minua. Jokainen käynti kesti vain muutamia sekunteja.</p>
<p>Mieheni ja kätilö liittyivät seuraani seuraavana aamuna tuntia ennen varsinaista syntymää, mikä sujui ongelmitta.</p>
<p>Muutamia kuukausia myöhemmin kysyin Benjamin Cremeltä, oliko tämä kokemus todellinen ja oikea; hän vahvisti sen olevan. Hänen Mestarinsa oli todellakin katsonut meitä ja nähnyt että molemmat (äiti ja lapsi) voimme hyvin ja että lapsi ”osasi tiensä sisään – uuteen inkarnaatioon”.</p>
<p>(Nimi ja osoite salattu)</p>