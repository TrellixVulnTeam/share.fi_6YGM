share.fi/kohtaamisia-eli-kirjeita-lukijoiltamme-5_2018	2018-05-12 04:05

<h1 class="entry-title" itemprop="headline">Kohtaamisia, eli kirjeitä lukijoiltamme 5/2018</h1>
</header><div class="entry-content" itemprop="text"><blockquote><p>Share International -lehdellä on erittäin suuri määrä "Kirjeitä päätoimittajalle", jotka Benjamin Creme on tarkistanut, mutta joita ei ole tilanpuutteen takia voitu julkaista. Julkaisemme nyt näitä, jopa vuosien takaa lähetettyja, kirjeitä. Kaikki kirjeissä kuvaillut tapahtumat on Benjamin Cremen Mestarin toimesta vahvistettu aidoiksi kohtaamisiksi Hierarkian kanssa, mikäli kirjeen lopussa on lausuma siitä. Muut kirjeet esitetään tässä lukijan oman pohdinnan aineksiksi.</p></blockquote>
<h4>Oudot tapahtumat</h4>
<p class="editor">Arvoisa päätoimittaja,<br>
Toukokuussa 2001 olin mukana delfiiniretkellä lähellä Biminiä. Minua pelotti uida delfiinien kanssa, joten pysyttelin veneen keulassa. Jossain vaiheessa pystyin kuulemaan vihellyksen, joka kuului vedestä. Se ei ollut delfiineille tyypillinen ääni. (1) Ilmestyykö Maitreya myös muissa kuin ihmisen muodossa? Tuliko tämä vihellys Maitreyalta?<br>(2) Eräänä päivänä aurinko oli täysin pimeyden ympäröimä ja pimeyttä ympäröi valo. Aurinko näytti niin pieneltä pimeyden ympäröimänä ja valo oli veneemme ympärillä. Tiedättekö mitä tämä oli?</p>
<p>T.A.G. Lowell, MA, USA.</p>
<p><i><span style="font-style: italic;">(Benjamin Cremen Mestari vahvistaa: (1)</span> Kyllä. (2) Se oli merkki Maitreyalta.)</i></p>
<h4>Oikea ajoitus</h4>
<p class="editor">Arvoisa päätoimittaja,<br>
Olimme palaamassa kotiin ST Annesiesta 29.7.2001. Kun automme ohitti pitkän ajotien ystävämme talolle, näimme nuoren tytön seisovan seinän vieressä vilkuttamassa meille. Mieheni laittoi hetkeksi jalkansa jarrulle, koska luulimme, että kyseessä on ystävämme, joka yrittää saada huomiomme. Huomatessamme, että tästä ei ollut kyse, jatkoimme matkaamme tietä pitkin. Sitten, kuin salama kirkkaalta taivaalta, nuoren miehen ajama auto viiletti ulos julkiselta parkkipaikalta melkein osuen meihin. Vilkuttava tyttö oli hidastanut vauhtiamme ja pelastanut henkemme tuona iltapäivänä, olen siitä varma. Puolisoni on yleensä hyvin epäileväinen mutta haluaa tietää olisiko nuori tyttö voinut ollut suojelusenkelimme? Saimmeko apua tuona iltapäivänä?</p>
<p>L.L. Brighouse, W.York, UK.</p>
<p><i><span style="font-style: italic;">(Benjamin Cremen Mestari vahvistaa, että nuori tyttö oli Mestari Jeesus.)</span></i></p>
<h4>Vahvistus</h4>
<p class="editor">Arvoisat päätoimittajat,<br>
Lauantai-iltana 7.4.2018 vaimoni ja minä menimme ravintolaan. Pieni, vanhahko, kiinalainen nainen selässään reppu istui takanamme. Tilattuaan hän nousi ylös ja aloitti hassuttelun omistajan kanssa. Sitten hän tuli luoksemme ja alkoi puhua ja vaikka emme ymmärtäneetkään häntä, tajusimme hänen tarkoituksensa hänen eleistään, iloisesta äänestään ja hymyilevistä kasvoistaan. Aika ajoin ateriansa aikana hän nousi ja vieraili eri pöydissä. Hän näytti levittävän suurta iloa minne menikin. Hänen käytöksensä oli iloista ja ilmiselvästi hän nautti siitä, että teki ihmiset onnellisiksi. Kulkiessaan ympäriinsä hän kävi pöydässämme useita kertoja. Kerran hän kaatoi meille teetä!</p>
<p>Kysyimme omistajalta, kuka hän oli. Hän kertoi naisen käyvän kaksi tai kolme kertaa viikossa, mutta ei koskaan iltaisin (kello oli 19.00) ja omistaja pohti, miksi nainen oli siellä sinä iltana. Silloin aloin ajatella, että nainen voisi olla joku ”hahmo”. Oli hämmästyttävää seurata kuinka hän sai ihmiset onnellisiksi ja kuinka jokainen oli niin rento hänen seurassaan. Naisen viereisessä pöydässä oli kolme ihmistä, jotka kiinnittivät myös huomioni ”erityisinä ihmisinä”! Jossain vaiheessa nainen oli heidän kanssaan tekemisissä hyvin lämpimällä ja rakastavalla tavalla. Kun hän ei kävellyt ympäri ravintolaa, hän söi ruokaansa hiljaisena (pitäen selkäreppua selässään koko ajan!) Hassua kyllä, kun nainen oli lopettanut syömisen, hän tilasi höyrytettyjä nyyttejä ja tuli luoksemme ja tarjosi meille yhden.</p>
<p>Lähtiessämme käännyimme naisen puoleen sanoaksemme hyvästit. Hän laittoi kämmenensä yhteen eteensä, ele johon me vastasimme! Lähdimme ja tunsimme olomme kohotetuiksi. Minulla on tunne, että kyse oli Maitreyasta (ei edustajasta tai puhemiehestä) ja että ehkäpä kolme pöydässä olijaa olivat Mestari Jeesus, oppilas ja jälleen Maitreya! Tiedämme että ei ole mitään keinoa vahvistaa tätä. Mutta syy miksi uskon näin on se, että vähän ennen Benjamin Cremen kuolemaa Maitreya ilmestyi kahtena ihmisenä samaan aikaan samassa paikassa. Tärkeämpänä vielä pidän sitä, että tuntemukseni on yhteydessä sen kanssa, mitä minulle tapahtui työssäni päivää aiemmin.</p>
<p>R.S. Burnaby, BC, Kanada.</p>
<h4>Ihmeitä joka päivä!</h4>
<p class="editor">Arvoisat päätoimittajat,<br>
21.3.2018 sain espanjankielisen version maaliskuun Share International – lehdestä. Selaillessani lehteä ja nähdessäni Merkkejä–osastossa kuvan Viimeisestä ehtoollisesta ajattelin irrottaa kuvan ja laittaa sen keittiö-ruokailutilani seinälle. Mutta myöhemmin lukiessani Kirjeitä päätoimittajalle palstaa ymmärsin kuvan liittyvän tarinaan, jossa kuvasta kuului musiikkia. (Katso ”Taivaallista musiikkia” kirjeitä osastosta maaliskuun Share International sivu 22 ja siihen liittyvä valokuva sivu 11.) Minulla oli vahva syy laittaa se oikealle paikalle siitä hetkestä alkaen jolloin näin sen. Kyse ei ole vain musiikista vaan siitä, mitä teos edustaa uskonnon ja mystiikan kannalta ja myös teoksen taiteellisesta laadusta. Sain puhelimeni tuona päivänä ja otin siitä valokuvan ja menin valokuvaliikkeeseen teettääkseni siitä kopion.</p>
<p>Seuraavan päivänä heräsin viiden aikaan aamulla. Koska en ollut väsynyt, päätin katsella televisiota. Laitoin television äänettömälle lukiessani uutisia, etten häiritsisi nukkuvaa aviomiestäni. Sitten kuulin hiljaista musiikkia. Vaihdoin kanavaa tarkistaakseni oliko kyseessä uutiskanava, koska ne lähettävät uutisia niin että taustalla soi musiikki. Koska musiikki ei kuulunut televisiosta, istuin hiljaa kuunnellen musiikkia ja keskittyen siihen. Musiikki oli hyvin hiljaista ja pehmeää kuulostaen harpulta, hyvin kaunista. Kuuntelin noin 20 minuuttia ja kerroin sitten miehelleni. Hän sanoi minulle, että se kuulosti ihan taivaalliselta musiikilta. Otin valokuvan Kiirastorstaina (Viimeisen ehtoollisen tapahtumailtana), joten se liittyi valokuvan aiheeseen. Samana päivänä ripustin sen myös ruokailuhuoneeseen. En ole kuullut musiikkia sen jälkeen mutta mielelläni kuulisin sitä uudelleen.</p>
<p>Ajattelen, että jokainen päivä yllättää meidät ihmeillä, joita tapahtuu ihmisille näinä aikoina.</p>
<p>L.M. Kuuba.</p>
<h4>Pysy avoimena yhteydelle</h4>
<p class="editor">Arvoisat päätoimittajat,<br>
Muutamia viikkoja sitten Maitreyan puhemies, joka vierailee luonamme melko säännöllisesti, vietti luonamme tunnin puhumassa meille Amsterdamin Tiedotuskeskuksessamme. Puhe oli laaja ja käsitteli monia aiheita; eteerisiä – tasoja, eteeristä ainetta, puhumista ja lukemista, toisin sanoen sanat voidaan tulkita väärin ja paras tapa kommunikoida on lähettää ajatukset eetterin läpi. Puhuimme yleisesti maailman tilanteesta. Hän kertoi, että meidän ei tarvitse odottaa pitkään nähdäksemme Maitreyan – tänä vuonna. ( Aiemmin tänä vuonna eräällä luennollamme tammikuussa, hän kertoi läsnäolijoille, että tämä on se vuosi.)</p>
<p>Noin päivän päästä Mestari Jeesuksen vakituinen puhemies soitti; hän näki, että meillä oli melko iso kuvaruutu huoneessa kadulle päin näyttäen Benjamin Cremen puheita (tekstitettyinä). Aina joskus meillä on ollut kuvaruutu kaupan ikkunassa, mutta ei pitkään aikaan. Nuori puhemies kysyi meiltä, miksi meillä ei ole kuvaruutua ikkunassa mieluummin kuin huoneessa osoittaen ikkunaan päin. ”Ohikulkijat voisivat katsella DVD:tä milloin vain haluavat!” Sanoimme vaihtavamme sen heti, minkä teimmekin. </p>
<p>Muutaman viikon päästä odottelimme, ilmaantuisiko Maitreyan puhemies pitämällemme luennolle keskukseemme, hän ei ilmestynyt. Kuitenkin myöhemmin samana päivänä 8. huhtikuuta vakituinen Mestari Jeesuksen puhemies ilmaantui paikalle ja sanoi olevansa hyvin tyytyväinen nähdessään kuvaruudun ikkunassa. ”Hyvä! Ja muuten onko perustietoja sisältävä sanomalehti saatavilla nyt…umm…vielä?” Tämä sai meidät nauramaan koska olimme juuri keskustelleet suunnitelmistamme painaa uudelleen perustietoja sisältävä sanomalehti! Niinpä, näyttää että hän pitää meidät varpaillaan mitä hauskimmalla ja ystävällisimmällä tavalla.</p>
<p>Työntekijät, Share International/ Hollannin osasto, Amsterdam, Hollanti.</p>
<h4>Paremmat paikat,</h4>
<p class="editor">Arvoisa päätoimittaja,<br>
21.8.2000 ystäväni ja minä olimme onnistuneet kaapimaan kokoon tarpeeksi rahaa ostaaksemme halvimmat liput Neil Youngin konserttiin Starlake-amfiteatteriin. Tämä tarkoitti, että meidän täytyi kahlata ihmismeren läpi löytääksemme paikan, mihin voisimme levittää huopamme. Vasemmalla puolellani oli pitkä, hiljainen mies. Hän kysyi, haluaisimmeko paikat edempää lavan läheltä. ”Tietysti, kuinka paljon enemmän pitää maksaa?” kysyimme tietäen, että ne maksavat 80$ per paikka. Hän hymyili ja sanoi:” Ottakaa te nämä liput ja antakaa minulle omanne.” Otin liput ja katsoin ystävääni ja käännyin kiittääkseni miestä. Mutta häntä ei näkynyt missään. Hän oli kadonnut. Olisitteko ystävällinen ja kertoisitte minulle, oliko kyseessä joku Mestareista?</p>
<p>L.C. Pittsburg, PA, USA.</p>
<p><i><span style="font-style: italic;">(Benjamin Cremen Mestari vahvistaa, että mies oli Mestari Jeesus.)</span></i></p>
<p><i>Kaksi kokemusta samalta lukijalta:</i></p>
<h4>Yleisavain</h4>
<p class="editor">Arvoisa päätoimittaja,<br>
(1) Useita vuosia sitten (90-luvun lopulla) työskentelin myöhään, noin kello 23:een asti suorittaessani henkilökohtaista hengellistä työharjoittelua. Tullessani alakertaan ja lähteäkseni rakennuksesta huomasin, että kaikki ovet olivat lukossa. En myöskään pystynyt menemään hissillä ylös huoneeseeni soittaakseni apua. Ulkona oli kamala rankkasade eikä kukaan pystynyt näkemään APUA – kylttiä, jota näytin ikkunassa. Joten asetuin lattialle viettääkseni yön rakennuksessa. Yllättäen kuulin hissin äänen ja mies tyylikkäässä puvussa ja sadetakissa tuli ulos hissistä. Aloin kysellä häneltä tiesikö hän kuinka rakennuksesta pääsisi ulos. Hän vastasi kyllä ja keräsin tavarani samalla kun hän naputteli numeron pieneen laitteeseen lasioven vieressä. Hän oli yli 180 cm pitkä, hyvin komea ja hänellä oli mitä ystävällisin ääni. Juttelimme lyhyesti samalla kun kuljimme kohti autotallia, joka sijaitsi suoraan rakennuksen takana. Kävelin kujan poikki suoraan autotalliin ja hän meni vasemmalle kävellen alas kujaa. Tämä oli merkillistä, koska kaikki rakennuksessa työskentelevät pysäköivät tähän talliin. Pääsin autolleni ja odotin kujalla olevan auton lähtevän, koska sade oli ryöppyävää siinä vaiheessa. Odottelin vähän aikaa kuunnellen, vaistosin että joku ei nyt ihan täsmännyt. Katsoin alas kujalle mutta häntä ei näkynyt missään.</p>
<p>Kuukausien ajan tarkastin rakennuksen kaikkien kuuden kerroksen toimistot nähdäkseni voinko nähdä miehen uudelleen. En voinut jättää asiaa sikseen enkä koskaan nähnyt tätä komeaa miestä uudelleen. Viime heinäkuussa aloittaessani Share International – lehden lukemisen tämä kokemus tuli jälleen mieleeni ja yhä ihmettelen… <i><span style="font-style: italic;">(Benjamin Cremen Mestari vahvistaa, että mies oli Maitreya.)</span></i></p>
<p>Vanha ystävä</p>
<p>(2) Varhain 90–luvulla olin paikassa nimeltä Murro Bay, Kaliforniassa, viikonlopun kestävässä retriitissä. Vietin viikonlopun lukien, meditoiden, kirjoittaen ja kävellen yksin rannalla. Kotimatkallani takaisin Los Angelesin alueelle pysähdyin ja pysäköin auton levähdysalueelle lähellä valtamerta. Kävellessäni kivettyä kävelytietä alas rannalle, eräs pariskunta käveli minua vastaan. Olin lumoutunut, koska nainen oli hyvin samannäköinen kuin edesmennyt hengellinen opettajani, Ann Ree Colton, joka kuoli vuonna 1984. Saapuessamme lähemmäksi toisiamme hänen rakastava hymynsä tuntui sulkevan minut syliinsä täyttäen minut rakkaudella ja ilolla. Tervehdimme toisiamme ohittaessamme toisemme ja hänen silmänsä kohtasivat omani ja hänen rakastava läsnäolonsa säilyi minussa ollessani rannalla, ajaessani kotiin ja vielä seuraavana päivänä. Oliko tämä todellinen kokemus vai ei? R.M. Glendale, CA, USA. <i><span style="font-style: italic;">(Benjamin Cremen Mestari vahvistaa, että nainen oli Maitreya ja mies oli Mestari Jeesus.)</span>