share.fi/kohtaamisia-12_2017-eli-kirjeita-lukijoilta	2017-12-22 23:01
<h1 class="entry-title" itemprop="headline">Kohtaamisia sekä ihmeitä 12/2017, eli kirjeitä lukijoilta</h1>
</header><div class="entry-content" itemprop="text"><blockquote><p>Share International -lehdellä on erittäin suuri määrä "Kirjeitä päätoimittajalle", jotka Benjamin Creme on tarkistanut, mutta joita ei ole tilanpuutteen takia voitu julkaista. Julkaisemme nyt näitä, jopa vuosien takaa lähetettyja, kirjeitä. Kaikki kirjeissä kuvaillut tapahtumat on Benjamin Cremen Mestarin toimesta vahvistettu aidoiksi kohtaamisiksi Hierarkian kanssa, mikäli kirjeen lopussa on lausuma siitä. Muut kirjeet esitetään tässä lukijan oman pohdinnan aineksiksi.</p></blockquote>
<h4>Ilon aalto!</h4>
<p>Arvoisat päätoimittajat,</p>
<p>Euroopan Transmissio konferenssi pidettiin Kerkraden kaupungissa Hollannissa. Samana viikonloppuna 23.9.2017 sunnuntaina jäin itse kotiin katsomaan Benjamin Cremen haastatteluja You Tubesta, samoin katselin otteita hänen luennoistaan. Klikatessani erään luennon esittelykuvaa, siihen ilmestyi eräänlainen ilmapallo ja Benjamin Creme vilkuttamassa aivan kuin hän olisi tervehtinyt minua! Sen jälkeen ilmapallo hävisi. Olin aivan ymmälläni. Klikkasin sitä vielä kaksi kertaa ja kummallakin kerralla ilmapallo ilmestyi vilkuttavan Benjamin Cremen kera. Sitten se oli ohi. Minua nauratti. Tapahtuma oli niin iloinen ja täynnä Benjamin Cremen huumoria – todiste että hän on meidän kanssamme. Kiitokset hänelle!</p>
<p>L.M. Bures sur Yvette, Ranska.</p>
<h4>Näkemiin!</h4>
<p><img alt="" src="https://sharefi.sirv.com/wpmedia/share.fi.201712_auringonlasku-valoilmio%CC%88-ranska.jpg" width="550" height="332"></p>
<p>Arvoisa päätoimittaja,<br>
Pohjois-Koreaan liittyvien viime aikaisten kehityskulkujen takia kiitin avaruusveljiä heidän avustaan puhdistaa atomisäteilyä meidän puolestamme. Olin matkalla Trouvilleen, Normandiaan Ranskassa ja ennen lähtöäni toivoin kaunista auringonlaskua ja muutakin!</p>
<p>Illalla 3.9.2017 istuin katsellen ulos ikkunastani klo 20:10. Minulle eitullut yllätyksenä, että auringonlasku oli ilmiömäinen ja katselin sitä noin 20 minuutin ajan ja otin siitä kuvia. Katsellessani viimeistä kuvaa sarjasta, koin vahvan energian, joka sai minut kyyneliin.</p>
<p>Ajattelin lähettää nämä kuvat tietoisena, ettei Hra Creme enää voi pyytää Mestariaan vahvistamaan niitä. Tuona yönä näin Benjamin Cremen unessani. Hän katsoi minuun nauliintuneena, kysyi minulta jotain ja sanoi lopuksi "Au revoir" vilkuttaen samalla hyvästiksi.</p>
<p><i>J.M., Pariisi, Ranska.</i></p>
<h4>Tulevaisuuden työ</h4>
<p>Arvoisa päätoimittaja,</p>
<p>Muutamia vuosia sitten järjestäessäni Maitreyan paluusta kertovaa tapahtumaa, minua lähestyi kaksi vierasta ihmistä. Keskustelimme aiheesta lyhyesti. Lähtiessään toinen heistä sanoi minulle, että oli eräs henkilö, jonka kanssa minun olisi tärkeä keskustella. Myöhemmin samana päivänä kyseinen henkilö ilmestyi yllättäen ja esitteli itsensä. Kerroin hänelle, mitä aiemmin päivällä oli tapahtunut ja aloimme keskustella.</p>
<p>Valtava rakkauden energia ympäröi meitä molempia. En tiennyt mitä sanoa. Hän kertoi, että hänellä on viesti minulle; energia ympärillämme oli niin vahva, etten voinut epäillä hänen sanojaan. Hän aloitti kertomalla, että minulla olisi paljon työtä humanitaarisella alalla ja YK:ssa, jos valitsen ja hyväksyn sen. Mutta minun olisi ymmärrettävä ja hyväksyttävä oma jumalallisuuteni. Hän sanoi minun olevan humanisti sanan todellisessa merkityksessä ja että minulla on lahja olla lasten kanssa. Voisin muuttaa heidän elämäänsä. Hän sanoi, että vapautan ihmiset taakoistaan läsnäolollani ja että minussa on rakkautta, valoa ja naurua, jotka parantavat muita. Kyyneleet valuivat hänen silmistään koko keskustelumme ajan sen rakkauden tähden, jota hän tunsi. Myös minä tunsin vahvan rakkauden energian. Nainen jatkoi kertomalla, että minun alani työ voi olla haastavaa mutta Maitreya on minun kanssani ja tulen aina olemaan turvassa ja suojattu. Hän kertoi myös, että minulla on paljon työtä opettaessani ja parantaessani lapsia ja myös puhuessani suurille ihmisjoukoille. Nainen kertoi minun olevan täällä auttamassa suunnitelman toteuttamisessa ja herättämässä ihmiskuntaa oivaltamaan oman potentiaalisen jumalallisuutensa. Täällä on myös ihmisiä muista maailmoista, samoin kuin monia Mestareita, työskentelemässä planeettamme suunnitelman kanssa.</p>
<p>Minulle annettiin lisätietoja ja yksityiskohtia tästä työstä. Kokemus antoi minulle syvemmän ymmärryksen siitä, että on olemassa suunnitelma. Myös se painotti minulle sitä, että edessäpäin oleva palvelu on koulutukseen liittyvää. Kaiken tämän kuuleminen oli todella pelottavaa ja tunsin itseni pelokkaaksi, itse asiassa olisin halunnut juosta karkuun.</p>
<p>Keskustelumme loppuessa nainen kääntyi minuun päin ja sanoi: ”En ole koskaan tuntenut näin paljon rakkautta. Kiitos kun annoit minulle tämän tilaisuuden.” Todellakin, kokemus sai minut tuntemaan itseni rakastetuksi ja tunne pysyi usean päivän ajan. Tunsin todellakin yhteyttä kaiken kanssa ja toivoin että voisin pysytellä tässä tunteessa pysyvästi.</p>
<p>Nimi vain toimituksen tietoon.</p>
<p><i>(Benjamin Cremen Mestari vahvistaa, että tämä viesti oli Mestari Jeesukselta.)</i></p>
<h4>Mielen kevennys</h4>
<p>Arvoisa päätoimittaja,</p>
<p>Muutama viikko traagisen Yhdysvalloissa sattuneen 11.9.2001 tapahtuman jälkeen olimme tyttäreni kanssa ajamassa autolla koulusta kotiin. Olimme juuttuneet ruuhkaan Roehampton Lane – alueelle Lontoossa. Tyttäreni kertoi minulle päivällä tapahtuneesta ikävästä selkkauksesta opettajan kanssa koulussa. Juttelimme myös yleisestä vihan ja pessimismin ilmapiiristä, joka tuntui levinneen 11.9. jälkeen.</p>
<p>Autoilijat ympärillämme olivat vihaisia ja turhautuneita juututtuaan ruuhkaan. Jotkut soittivat torviaan ja jumittuivat lähemmäksi toisiaan estääkseen muiden autojen pääsyn sivutieltä. Me päätimme yrittää auttaa nostamaan synkkää tunnelmaa antamalla auton tulla eteemme, auto oli odottanut pitkään jonossa sivutiellä. Pienen punaisen auton kuljettaja tuntui olevan ylenpalttisen iloinen päästäessämme hänet eteemme. Hän roikkui autonsa ikkunassa sädehtivän näköisenä ja vilkutti meille huutaen ”Kiitos teille! Kiitos!” Hänen ajaessaan edelleen hän jatkoi villiä vilkutustaan meille ikkunasta kunnes hän kääntyi toiselle tielle. Hän oli niin uskomattoman iloinen, että me nauroimme ja mielialamme oli huomattavasti kohonnut. Ajaja näytti samannäköiseltä kuin `koditon mies` videossa Maitreyasta, jossa Hän ilmestyy New Yorkin kirjastoon – ajaja oli afrokaribialainen noin 50 vuotias mies, hänellä oli puolipitkät kiharat hiukset. Oliko naurava ajaja joku erityinen?</p>
<p>D.E. ja M.E. Lontoo, Englanti.</p>
<p><i>(Benjamin Cremen Mestari vahvistaa, että mies oli Maitreya.)</i></p>
<h4>Valoa Kolumbian taivaalla</h4>
<p><img alt="" src="https://sharefi.sirv.com/wpmedia/share.fi.201712_hahmo-pilvissa%CC%88-kolumbia.jpg" width="546" height="550"></p>
<p>Hohtava valopylväs ilmestyi kolumbialaisessa Manizalesin kaupaungissa huhtikuun lopulla 2017. Hahmo oli nähtävissä Sancancio-vuoren yläpuolella viikkoa myöhemmin siellä tapahtuneesta mutavyörystä. Paikallisille asukkaille taivaallinen hahmo oli lohdutuksen merkki. Marya de Jesus videoi harvinaisen näyn ja sanoi: "Jeesus Kristus vieraili kaupungissamme, hän rauhoitti taivaan ja hän kuuli meitä. Jumala siunaa meitä ja kunnia Jumalalle sekä universumin kuninkaalle." (Lähde: dailymail.co.uk)</p>
<h4>Ruusun kohtaaminen</h4>
<p>Arvoisat päätoimittajat,</p>
<p>20.10.2017 ajaessani Mind Body Soul Fair – messuille Alexandra palatsiin Lontooseen minulle tuli vahva tarve pysähtyä ja ostaa joitakin ruusuja osastollemme. Valitsin kolme valkoista ja kolme vaaleanpunaista ruusua paikalliselta kukkakauppiaalta. Ne näyttivät täydellisiltä pöydällämme ja lähetin niistä valokuvan työtoverille, joka rakastaa kukkia ja yleensä järjestää ne, mutta ei voinut nyt hyvin.</p>
<p>Noin neljältä iltapäivällä pieni, valkohiuksinen, vanhahko rouva saapui osastollemme. Hän näytti viehättävän vanhanaikaiselta ja suloiselta. Hänellä oli päällään vaaleanpunainen, villainen polviin asti ulottuva takki, valkoinen poolokauluksinen neulepaita ja päässään hänellä oli valkoinen hattu, jonka päällä oli pieni vaaleanpunainen hattu! Hän sopi täydellisesti yhteen ruusujen kanssa! Huomautin työtoverilleni miten miellyttävän näköinen nainen hän oli ja kävelin pöydän etupuolelle tervehtiäkseni häntä. Hän tiiraili minua silmälasiensa yli ja minä kumarruin hieman jutellakseni hänelle. Meillä oli hyvin vilkas keskustelu Maitreyasta, Benjamin Cremen osuudesta, yhtenäisyyden tarpeesta ja siitä tosiasiasta että ihmiskunta on yhtä. Olimme kaikesta samaa mieltä ja hän vaikutti tietävän jo kaiken! Hän kertoi minulle, että tämä tieto on myös juutalaisten esoteerisissa kirjoituksissa. Puhuttuamme noin 10 minuuttia kerroin että nimeni on Gill ja kysyin, mikä hänen nimensä on. Hän vastasi: ”Rose” (Ruusu)! Sitten hän sanoi painokkaasti: ”Haluaisin lähettää kaikille ihmisille, joiden kanssa työskentelet, siunaukseni kaikilla tasoilla – fyysisellä, emotionaalisella ja mentaalisella.”</p>
<p>Sanoessamme hyvästit halasimme ja hän otti muutaman ilmaisen esitteen vedettävään ostoslaukkuunsa. Noihin aikoihin tunsin oloni hieman heikoksi ja väsyneeksi, mutta totesin tämän kohtaamisen ihmeellisen iloiseksi ja kohottavaksi ja tässä on myös viesti jaettavaksi.</p>
<p>G.F. Lontoo, Englanti.</p>
<h4>Moottoritiekoodi</h4>
<p>Arvoisa päätoimittaja,</p>
<p>Tämä tapahtui sunnuntaiaamuna elokuussa 1998. Olin matkalla Transmissio- meditaatioon Berkeleyn kaupunkiin. Kun poistuu moottoritieltä, tie muuttuu kaksikaistaisesta yksikaistaiseksi. Oranssi urheiluauto, luulen sen olleen Maserati, ajoi eteeni. Huomioni kiinnittyi siihen koska auton maali oli täysin tasainen, siinä ei ollut mitään kiiltoa. Vähän edempänä tie muuttuu taas kaksikaistaiseksi ja Maserati oli vieressäni oikealla puolellani. Koska matka Transmissio-meditaatiooni kestää noin 40 minuuttia, söin samalla aamiaista autossani säästääkseni aikaani. Odottaessani punaisissa valoissa minua ärsytti Maseratin moottorin kitinä. Ajattelin:” Minkä takia joku maksaa ylettömän määrän rahaa autosta, joka on noin meluisa?” Ikkunani oli rullattu auki ja kuulin miehen Maseratista sanovan:” Näyttää herkulliselta” osoittaen syömääni sämpylää. Hän hymyili leveää, ystävällistä hymyä. Hymyilin takaisin ja sanoin:” Kyllä se on.” Valo vaihtui vihreäksi. Ajattelin lähteä liikkeelle mutta tajusin, että tie muuttui taas yksikaistaiseksi, joten hidastin antaakseni hänen mennä eteeni. Sanoin:” Mene edellä.” Hän sanoi:” Ei, ei, sinä menet ensin.” Tein niin ja vilkutin kiitokseni hänelle sämpylä kädessäni. Hän oli erittäin hyvän näköinen ja hienostunut. Hän näytti olevan noin 60 ikäinen. Hänen hiuksensa olivat puhtaan valkoiset ja näyttivät siltä, että hiuksissa oli kallis leikkaus. Hänellä oli lyhyt ja täydellisesti hoidettu valkoinen kokoparta. Sana `tahraton` tuli mieleeni.</p>
<p>En ajatellut häntä lainkaan ennen kuin vähän ennen saapumistani Transmissio-meditaatioon. Ajattelin huvittuneena:” No niin, siinä oli Mestari Jeesus tervehtimässä minua jälleen.” (Benjamin Creme oli juuri vahvistanut joitakin kohtaamisiani Jeesuksen kanssa muutamaa päivää aiemmin.) Ajattelen aina miestä oranssissa Maseratissa joka kerran, kun saavun tähän liittymään, matkallani meditaatioon. Oliko tämä jälleen kohtaaminen Mestari Jeesuksen kanssa vai kenties Maitreyan?</p>
<p>J.O. Dublin, Kalifornia, USA.</p>
<p><i>(Benjamin Cremen Mestari vahvistaa, että oranssin Maseratin kuljettaja oli Mestari Jeesus.)</i></p>
<h4>Ihmeellinen puhelin</h4>
<p><img alt="" src="https://sharefi.sirv.com/wpmedia/share.fi.201712_madonna_patsas-puhelin_ruutu_puhelimen_ruudussa.jpg" width="368" height="550"></p>
<p>Joskus 2015 newyorkilainen poliisi, joka oli läpikäynyt vaikeata elämänvaihetta, otti joitain kuvia itsestään ja perheestään älypuhelimellaan. Kun hän katsoi puhelimeensa, kaikki kuvat olivat kadonneet, paitsi yksi, jota hän ei edes tunnistanut aiemmasta ja jota ei muistanut ottaneensa. Hän meni puhelinliikkeeseen, missä vahvistettiin, ettei ollut mitään jälkiä siitä, että kuva olisi siirretty tai lähetetty hänelle. Sen oli täytynyt tulla luoduksi poliisin puhelimessa.</p>
<p>Poliisi kyseli ympäriinsä toivoen, että joku tunnistaisi kuvan, mutta ei siinä onnistunut. Hiljattain tarina kantautui brooklyniläisen isä Patrick Longalongin korviin, joka jakoi tiedon omalle Facebook-sivulleen ja otti yhteyttä diakonityöntekijään, Greg Kandraan, joka tunnisti kuva välittömästi ja jakoi tarinan omalla nettisivullaan.</p>
<p>Greg Kandra kirjoitti: "Tämä on pyhä maidon äitimme (<a href="http://missionandshrine.org/our-lady-of-la-leche-shrine/" onclick="javascript:_gaq.push(['_trackPageview','/yoast-ga/outbound-article/http://missionandshrine.org/our-lady-of-la-leche-shrine/']);" target="_blank" class="external" rel="nofollow">Nuestra Señora de la Leche</a>), joka on vanhin Yhdysvalloissa sijaitseva Marian pyhättö. On kuin tämän kuvan olisi ottanut joku, joka on käynyt siellä Floridan St Augustinessa. Kuitenkaan, ilmeisestikään, puhelimen omistaja ei siellä ole käynyt."<br>
(Lähde: <a href="//aleteia.org/blogs/deacon-greg-kandra/the-mystery-of-mary" target="_blank">aleteia.org/blogs/deacon-greg-kandra/the-mystery-of-mary</a>)</p>
<h4>Valon lähde</h4>
<p>Arvoisa päätoimittaja,</p>
<p>Haluaisin kertoa erikoisen tarinan, joka tapahtui ryhmäämme kuuluvan henkilön isälle. Hänen isänsä, jolla oli diagnosoitu syöpä, oli tällöin sairaalassa Kielin kaupungissa Saksassa.</p>
<p>Hänen tyttärensä antoi isälleen ihmeellisen kuvan valorististä. Tytär kiinnitti sen seinälle niin että isä pystyi koko ajan näkemään sen. 26.7.1999 isä pääsi Benjamin Cremen Mestarin parannuslistalle. Muutaman päivän kuluttua hän heräsi yöllä. Hän pystyi näkemään valoristin kirkkaassa valossa. Sitten hän tunsi tämän valon virtaavan kehoonsa. Hyvin realistisena miehenä hän ei yleensä usko, että tällaisia asioita voi tapahtua.</p>
<p>Hänen tyttärensä haluaisi tietää: oliko tämä mielikuvitusta vai auttoiko Mestari häntä? Tämän tapahtuman jälkeen isästä tuntuu, että aina hänen katsoessaan valoristiin, hän tuntee valon yhä olevan kuvassa.</p>
<p>M.N. Hampuri, Saksa.</p>
<p><i>(Benjamin Cremen Mestari vahvistaa, että Maitreya sai aikaan valon.)</i></p>
<h4>Perheside</h4>
<p>Arvoisa päätoimittaja,</p>
<p>Viikko ennen joulua vuonna 1999 aikaisin iltapäivällä astuin metroon matkallani tapaamaan äitiäni vanhainkotiin. Edessäni oli aasialaistaustainen tai romaaniperhe: isä, äiti vauvan kanssa ja neljä eri-ikäistä lasta. He tuntuivat olevan täysin yhtä. Olin täysin heidän lumoissaan enkä kyennyt katselemaan muualle. Vanhempi tytär leikki kynällä ja yritti värittää nuoremman siskonsa kulmakarvat. Sanoin:” Ole varovainen kun metro pysähtyy.” Hänen isänsä sanoi myös jotain tytölle ystävällisen rennolla äänellä, mutta kielellä, jota en ymmärtänyt.</p>
<p>Sitten minun oli liikuttava löytääkseni istumapaikan. Tarjosin paikkaa äidille, jolla oli vauva sylissään, joten pystyin istumaan hänen edessään. Hän katseli vain vauvaansa, joka näytti terveeltä, iloiselta ja oli syvässä unessa. Äiti aukaisi rintarepun ja otti hupun pois vauvan päästä. Hän teki sen niin yksinkertaisesti ja hellästi, että tunsin kunnioitusta syvällä sydämessäni. Hän ei katsonut perheeseensä mutta siteen heidän välillään pystyi tuntemaan. Koko perhe vaikutti samalla sekä luonnolliselta että täydelliseltä.</p>
<p>Oliko kyseessä vain hyvä esimerkki kulttuurisista eroavaisuuksista vai kuuluivatko perheen jäsenet Henkiseen Hierarkiaan?</p>
<p>U.R. München, Saksa.</p>
<p><i>(Benjamin Cremen Mestari vahvistaa, kyllä, kyseessä oli Maitreya, Mestari Jeesus ja oppilaita</i>.)</p>
<h4>Hidas liike</h4>
<p>Arvoisa päätoimittaja,</p>
<p>Tunnen olevani pakotettu kirjoittamaan ja kysymään seuraavasta kokemuksesta. Jouluna 1995 tyttäreni lainasi autoani ajaakseen Nelsonin kaupunkiin, Brittiläiseen Kolumbiaan, Kanadaan lastensa kanssa. Hän ajoi Salmon ja Nelsonin välillä 30.12. kun auto liukui mustalla jäällä pois tieltä alas jyrkkää rinnettä noin viisi metriä ja osui puuhun. Tyttäreni sanoi, että oli ihme, että auto ei pyörinyt ympäri ottaen huomioon rinteen jyrkkyyden. Hänestä tuntui myös siltä, että autoa melkeinpä kannettiin; tuntui että auton vauhti ei nopeutunut ja auto osui puuhun niin hellästi, että vain vasen etulokasuoja vaurioitui. Lapset eivät pelästyneet lainkaan; he halusivat tyttäreni tekevän sen uudestaan, koska se oli heistä niin hauskaa. Olen pyytänyt rukouksessa Maitreyaa huolehtimaan heistä. Auttoiko Hän tässä? Uskon niin ja kiitän Häntä siitä. Jos se ei ollut Maitreya, niin kiitos Hänelle, joka auttoi!</p>
<p>E.R. Calgary, Alberta, Kanada.</p>
<p><i>(Benjamin Cremen Mestari vahvistaa, että Mestari Jeesus pelasti hänen tyttärensä.)</i>