share.fi/kohtaamisia-9_2017-eli-kirjeita-lukijoilta	2017-09-28 09:33

<h1 class="entry-title" itemprop="headline">Kohtaamisia 9/2017, eli kirjeitä lukijoilta</h1>
</header><div class="entry-content" itemprop="text"><blockquote><p>Share International -lehdellä on erittäin suuri määrä ”Kirjeitä päätoimittajalle”, jotka Benjamin Creme on tarkistanut, mutta joita ei ole tilanpuutteen takia voitu julkaista. Julkaisemme nyt näitä, jopa vuosien takaa lähetettyja, kirjeitä. Kaikki kirjeissä kuvaillut tapahtumat on Benjamin Cremen Mestarin toimesta vahvistettu aidoiksi kohtaamisiksi Hierarkian kanssa, mikäli kirjeen lopussa on lausuma siitä. Muut kirjeet esitetään tässä lukijan oman pohdinnan aineksiksi.</p></blockquote>
<h4>Vapaa syyllisyydestä</h4>
<p class="editor">Arvoisa päätoimittaja,<br>
9.4.2017 työskentelin Kristuksen paluusta kertovassa kojussa Wellness Expo-tapahtumassa Madisonissa, Wisconsin osavaltiossa, Yhdysvalloissa. Kaksi päälle kaksikymppistä nuorta tuli kojullemme ja aloimme keskustella. </p>
<p>Kysyin heiltä kuinka heidän ikäisensä ihmiset ja ihmisryhmät selviytyvät maailman tilanteessa juuri nyt. Olen tietoinen, että nuoret ihmiset, jotka aikuistuivat 1990- ja 2000- luvulla, kohtaavat suurta epävarmuutta taloustilanteen ja ympäristön tilanteen vuoksi, ja myös nykyisen poliittisen tilanteen takia.</p>
<p>Nuori mies sanoi:” Tarkkailemme kaikkea, mitä tapahtuu. Siten tiedämme kuinka tahdomme reagoida.” Sanoin heille:” Minun täytyy myöntää, että tunnen syyllisyyttä siitä, mihin kuntoon minun sukupolveni on maailman jättänyt teidän sukupolvellenne.” </p>
<p>Nuori mies vastasi välittömästi:” Sinun syyllisyytesi ei ole oikeutettua, tarpeellista eikä hyödyllistä.” Hän jatkoi:” Maailma on sellainen mikä se on ja se ei johdu pelkästään sinun sukupolvestasi. Vaan sinun sukupolvestasi ja myös sukupolvesta ennen sitä ja sukupolvesta ennen sitä. Ihmiskunnan koko historia on tuonut meidät tähän tilanteeseen, missä olemme tänään. Olemme kaikki yhdessä tässä tilanteessa ja meidän on yhdessä tästä selvittävä. Kadotkoon syyllisyyden taakka harteiltasi.” Hän sanoi myös:” Emme ole pahoillamme siitä, että elämme maailmassa tänä aikana.” Hänen ystävänsä nyökkäsi olevansa samaa mieltä. </p>
<p>Tämä kohtaaminen oli minulle hyvin hyödyllinen ja tunsin, että syyllisyyden taakka oli nostettu hartioiltani.</p>
<p>E.T. Madison, Wisconsin, USA.</p>
<h4>Yhdessä</h4>
<p class="editor">Arvoisa päätoimittaja,<br>
Helluntain jälkeisenä päivänä 2016 Maitreyan edustaja vieraili Amsterdamin tiedotuskeskuksessamme (Benjamin Cremen Mestari vahvisti tämän; katso Pentecost Visit SI heinä/elokuun numero 2016). Siitä lähtien hän on suosinut meitä läsnäolollaan monia kertoja, yksinkertaisesti vain pistäytymällä keskuksessa ja sanomalla muutamia iloisia, rohkaisevia sanoja. Hän saapuu luennolle viime hetkellä ja istuu ihan puhujan eteen. Näissä tilanteissa hän osallistuu vilkkaasti keskusteluun ja hän on usein heittänyt väliin osuvia ja hyödyllisiä kommentteja, jotka lisäävät keskustelua ja joita ei koeta häiritsevinä tai hämmentävinä. Hän nyökkää hyväksyvästi ja rohkaisee puhujaa ja hän vaikuttaa olevan samaa mieltä ja vahvistavan lausunnot siitä, kuinka pian Maitreyan täydellinen paluu julkisuuteen voi tapahtua. Hän on lämmin, rakastava ja hänellä on ihana, kujeileva huumorintaju. Hän on toistuvasti vieraillut luonamme. Esimerkiksi kun Benjamin Cremen litografia-näyttely avattiin keskuksessamme (kesäkuun lopussa 2017); hän halasi läsnä olevia ihmisiä rakastavasti ja lämpimästi ja lupasi tulla takaisin. Noin viikon kuluttua hän palasi jälleen pikaisesti ikään kuin osoittaakseen solidaarisuuttaan, kiinnostustaan ja huolehtimistaan. Hän kysyi olemmeko kunnossa, kätteli meitä, taputti meitä selkään (!) ja hän huomioi työtoverit, jotka vaikuttivat väsyneiltä. Hän vahvisti sanatarkasti joidenkin meidän lausumattomat ajatuksemme osoittaen siten, että hän tietää huolemme ja antoi näin konkreettisia todisteita siitä, että hän tietää asioita, joita muut eivät voisi tietää.</p>
<p>23.7. Maitreyan ystävällinen ja kannustava edustaja saapui jälleen keskukseen; hän saapui minuutti puheen alkamisen jälkeen ja liittyi myöhemmin keskusteluun osuvilla, hyödyllisillä ja huumorintajuisilla kommenteillaan. Kun joku ilmaisi huolensa maailman tilanteesta, eräs ryhmän jäsen sanoi, että hyvän voitto, ”hyvä, positiivinen tulos on taattu”. Myöhemmin Maitreyan edustaja puhui tälle ryhmän jäsenelle ja toisti ” hyvä, positiivinen tulos on taattu”. Toinen ryhmän jäsen, joka oli tavannut Maitreyan ystävällisen edustajan useasti, huomautti hänelle kuinka mukavaa oli jälleen tavata hänet ja kiitti häntä sitä, että hän oli tullut. Maitreyan edustaja yksinkertaisesti osoitti taivasta kohti kuin sanoakseen: ” Teen yksinkertaisesti sen, mitä ylhäältä pyydetään minua tekemään”. Hän teki myös toisen luentoon liittyvän huomautuksen liittyen siihen, milloin Maitreya tunnistettaisiin maailman laajuisesti. Hän sanoi:” Kaikessa on kysymys ajoituksesta”.</p>
<p>6.8. pidimme luennon tiedotuskeskuksessamme Benjamin Cremen litografia- töiden ympäröiminä. Maitreyan edustaja ilmestyi jälleen – tapansa mukaan minuutin sen jälkeen kun puhe oli alkanut. Jotenkin jäljellä oli aina tyhjä tuoli, viimeinen ja siihen hän istui. Kuten tavallisestikin hänellä oli aika lailla sanottavaa: hän puhui yksinkertaisuuden tarpeesta ja tarpeesta pysyä jatkuvassa yhteydessä sisimpänsä tai korkeamman minänsä kanssa. Hänellä on myös tapana puhua paikalla olijoille ja tehdä osuvia huomautuksia ja antaa neuvoja. </p>
<p>Puheen lopussa puhuja pyysi yleisöä istumaan hiljaa muutaman minuutin sen litografia-työn edessä, johon he tunsivat vetoa ilman että odottavat tai vaativat mitään.</p>
<p>Istuimme näin hiljaisuudessa noin seitsemän minuuttia sitten vähitellen kokoonnuimme jälleen yhteen ja hiljaisesti lopettelimme iltapäivää tuntien selkeästi siunaukset, energian ja kiitollisuuden. Maitreyan edustaja sanoi päivän viimeisen sanan juuri kun olimme nousseet ja lähdössä. Hän sanoi: ”Yhdessä.”</p>
<p>Ryhmän jäsenet, Share Nederland-Share International Information Centre, Amsterdam, Hollanti.</p>
<h4>Ohikiitävät vilaukset</h4>
<p class="editor">Arvoisa päätoimittaja,<br>
15.7.2017 toisena päivänä USA:n Transmissio Meditaatio konferenssia Kaliforniassa kolme eri ihmistä eri puolilla aluetta näki peräkkäisinä hetkinä salaperäisen, pitkän intialaisen näköisen miehen, jolla oli iso turbaani. </p>
<p>Tapahtuman aikaan olimme kaikki pienissä keskusteluryhmissä huoneissa, joiden ikkunat osoittivat alueen pääpolulle, mitä pitkin hän käveli. Kukaan kolmesta ei tiennyt, että myös muut olivat nähneet tämän miehen. Mutta jokainen heistä kertoi siitä minulle erikseen lounaalla. Mielenkiintoista oli, että jokainen heistä oli nähnyt täysin erivärisen turbaanin.</p>
<p>Maitreyan paluulle omistautuneena minun täytyi tarkistaa joitakin tosiseikkoja ja koska olin taiteilija, tiesin myös, että ihmisillä on usein eri nimiä samalle värille. Kuitenkin, yksi oli nähnyt turbaanin syvän purppuran värisenä, toinen oli nähnyt selvästi violetin värin ja kolmas turkoosin sinisen. Tarkastaessani jokaiselta henkilöltä mitä nimeä he väristä käyttävät, niin selvisi, että he ehdottomasti näkivät eri värit. Myös heidän kuvauksensa siitä, miten mies oli pukeutunut, vaihtelivat. Yhden mielestä hän oli pukeutunut kokonaan mustiin ja kahden muun mielestä täysin erilailla. Loogisen päättelyn perusteella voisi sanoa, että he olivat kolme eri miestä kiertelemässä samoihin aikoihin. Kuitenkin, jos näin oli, niin miksi kukin heistä näki vain yhden henkilön? Tiedän että menneisyydessä Maitreya usein ilmestyi tavalla, joka uhmasi logiikkaa tai vihjasi siihen, että Hän ei ole tavallinen ihminen. Minulle ratkaiseva tekijä oli seuraava. Kun ensimmäinen henkilö, joka näki hänet, katsoi ulos ikkunasta toisen osallistujan kanssa, niin hän näki `miehen` seuraavan kävelevää peuraa, mutta toinen osallistuja näki vain peuran.</p>
<p>F.O. Oakland, Kalifornia, USA.</p>
<p>Huomaa: julkaisemme 12.10. seuraavan osan tästä ”ohikiitävät vilaukset” sarjasta: <a href="//www.share.fi/kohtaamisia-10_2017-eli-kirjeita-lukijoilta" target="_blank">share.fi/kohtaamisia-10_2017-eli-kirjeita-lukijoilta</a></p>
<p class="editor">Arvoisa päätoimittaja,<br>
USA:ssa vuoden 2017 konferenssissa Maitreyan paluun työntekijöille näin Sikhi-miehen, jolla oli musta kokoparta, kävelevän länteen jalkakäytävällä sen alueen edessä, missä meillä oli ryhmäkeskustelut 15.7.2017. Hän oli noin 180cm pitkä ja hänellä oli päällään harmaat housut, valkoinen paita – joka roikkui noin seitsemän cm tummanpunaisen takin alta – ja turkoosin sininen turbaani. Koska paikalla oli puita, pensaita ja rakennus jalkakäytävän molemmilla puolin, niin pystyin havainnoimaan häntä vain pienen hetken.</p>
<p>M.H-L. Petaluma, Kalifornia, USA.</p>
<h4>Sydämen asia</h4>
<p class="editor">Arvoisa päätoimittaja,<br>
Maaliskuussa 2002 matkustin Intiaan. Odotin juna-asemalla päästäkseni Nipporin asemalta Naritan lentokentälle. Junan vihdoin saapuessa hyppäsin junaan ja etsiessäni tyhjää paikkaa huomasin sellaisen lähellä vaunun sisäänkäyntiä. Se oli istumapaikka ikkunan vieressä keski-ikäisen miehen vieressä, hän oli ulkomaalainen noin 40–50 vuoden ikäinen. Istuessani paikalleni hän aloitti keskustelun. Hän kertoi pitävänsä paljon Japanista ja olevansa täällä työasioissa. Hän näytti minulle heti innoissaan Japanin opaskirjaansa osoittaen minulle useita paikkoja, joissa oli käynyt. Keskustelu jatkui ja hän esitteli itsensä ranskalaiseksi, kahden tyttären isäksi, mutta eronneeksi, joten hänellä ei ollut vaimoa. Sen jälkeen hän kysyi minulta minne olin matkalla ja vastatessani hänelle, hän vastasi totisena, että oli itse nuorempana ollut Intiassa mutta piti sitä ”vaikeana” paikkana. Huomasin äkkiä jotain, mitä en aikaisemmin ollut nähnyt. Huomasin miehen pitävän kirjanmerkkinään pääsylippua kuuluisaan japanilaiseen temppeliin nimeltä Hasedera. Huomautin innokkaasti, että olin myös vieraillut Hasederan temppelissä viime vuonna ja pitänyt siitä kovasti, tunsin sen olevan hyvin hengellinen. Hän oli samaa mieltä. Jatkoin kyselemällä oliko hän vieraillut muissa temppeleissä. Hän vastasi mainiten temppelin, jota en tuntenut. Hän mainitsi vielä, että oli mennyt sinne meditoimaan ja rukoilemaan ja samassa aloin pohtia, voisiko mies olla Maitreya tai joku Mestareista. Kurkotin laukustani englantilaisen Emergence Quarterlyn numeron, joka minulla oli mukanani. Hän vilkaisi sitä pikaisesti, mutta ei kommentoinut mitenkään palauttaessaan sen minulle. Saapuessamme lentokentälle jäimme junasta ja kävelimme yhdessä terminaaliin. Koska matkustimme eri suuntiin, sovimme näkevämme lähtöselvityksen toisella puolella, sen jälkeen kun olisimme saaneet matkavelvollisuutemme hoidettua. Juuri ennen kuin erosimme, hän sanoi jotain yllättävää. ”On amerikkalaisia. On venäläisiä. On japanilaisia, on monia kansoja. Se on vaikeaa, mutta sydän on se, mikä on tärkeä.” Hän toisti tämän muutamia kertoja kävellessään Air Francen tiskille ja hävitin hänet näkyvistäni ihmisjoukossa. Voisiko tämä mies olla Maitreya tai joku Mestareista? </p>
<p>R.D.</p>
<p><em>(Benjamin Cremen Mestari vahvistaa, että mies oli Maitreya.)</em>