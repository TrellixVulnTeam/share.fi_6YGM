share.fi/kohtaamisia-10_2017-eli-kirjeita-lukijoilta	2017-10-12 09:12



<div class="entry-content" itemprop="text"><blockquote><p>Share International -lehdellä on erittäin suuri määrä ”Kirjeitä päätoimittajalle”, jotka Benjamin Creme on tarkistanut, mutta joita ei ole tilanpuutteen takia voitu julkaista. Julkaisemme nyt näitä, jopa vuosien takaa lähetettyja, kirjeitä. Kaikki kirjeissä kuvaillut tapahtumat on Benjamin Cremen Mestarin toimesta vahvistettu aidoiksi kohtaamisiksi Hierarkian kanssa,<br>
mikäli kirjeen lopussa on lausuma siitä. Muut kirjeet esitetään tässä lukijan oman pohdinnan aineksiksi.</p></blockquote>
<h4>Sateenkaari-merkki</h4>
<p style="margin-top:-15px;">Arvoisa päätoimittaja,<br>
1.5.2017 kello 18.20. seistessäni ja jutellessani vaimoni kanssa keittiössä jääkaapin ovessa olevaan Maitreyan käden kuvaan ilmestyi prisma/sateenkaaren valo.</p>
<p><img class="Sirv sirv-image-loaded" data-src="https://sharefi.sirv.com/wpmedia/201710-s3608-maitreya-kasi-sateenkaari-2017-pieni.jpg" style="" srcset="https://sharefi.sirv.com/wpmedia/201710-s3608-maitreya-kasi-sateenkaari-2017-pieni.jpg?scale.option=fill&amp;scale.width=900&amp;scale.height=1328, https://sharefi.sirv.com/wpmedia/201710-s3608-maitreya-kasi-sateenkaari-2017-pieni.jpg?scale.option=fill&amp;scale.width=1800&amp;scale.height=2656&amp;quality=60 2x" src="https://sharefi.sirv.com/wpmedia/201710-s3608-maitreya-kasi-sateenkaari-2017-pieni.jpg?scale.option=fill&amp;scale.width=900&amp;scale.height=1328"></p>
<p>Kuva on ollut siinä jo yli vuoden ja mitään tämän kaltaista ei ole aiemmin tapahtunut. Tarkistin huolellisesti olisiko ulkona tai sisällä jotakin, joka voisi aiheuttaa tämän ilmiön. En löytänyt mitään. Olen myös silloin tällöin tarkistanut tähän kyseiseen aikaan tapahtuisiko sama uudelleen – mutta ei. Tämä vaikuttaa olleen ainutkertainen tapahtuma. Se kesti 5-10 minuuttia.</p>
<p>On surullista, että Benjamin Creme ei ole täällä varmistamassa; uskon hänen kuitenkin olevan kanssamme.</p>
<p>R.R. Los Angeles, Kalifornia, USA.</p>
<p><strong>Lisää 'Ohikiitävistä vilauksista'</strong></p>
<p><em>Kaksi seuraavaa kirjettä ovat ihmisiltä, jotka näkivät 'pitkän turbaanipäisen miehen' USAn Transmissio-meditaatio konferenssissa 15.7.2017. Tästä kerrottiin jo kahdessa aiemmassa kirjeessä otsikolla 'Ohikiitävät vilaukset' syyskuun 2017 Share International-lehdessä</em>.</p>
<p>&nbsp;</p>
<p style="margin-top:-15px;">Arvoisa päätoimittaja,<br>
Vuotuisessa Transmissio-meditaatio konferenssissa San Franciscossa vuonna 2017 oli aiheenamme 'Ryhmän yhdistyminen, taakse katsoessa ja eteenpäin kulkiessa'. Ryhmä keskittyi kokoelmaan Benjamin Cremen innostavia puheita ja neljään vaatimukseen, jotka ovat välttämättömiä ryhmävihkimyksen saavuttamiseen. Pienen ryhmämme keskustelut käytiin eri rakennuksissa ympäri kampusta. Jakaessamme näkemyksiämme aiheesta, huomasin ikkunasta katsoessani pitkän, komean miehen kävelevän rakennuksen ohi. Hänellä oli farkut, monivärinen paita, aurinkolasit ja huomiota herättävä vaalean violetti turbaani. Näin myös peuran kiertelevän rakennusten vieressä. Näky oli mitä kaunein, se sai minut hymyilemään ja täytti minut ilolla. Pohdin voisiko tämä kaunis mies olla Maitreya. Koko konferenssin ajan Maitreyan rakastavat energiat olivat erityislaatuisia. Myöhemmin samana päivänä sain tietää, että henkilöllä toisessa pienessä ryhmässä toisessa rakennuksessa oli ollut samankaltainen kokemus!</p>
<p>A.D. Marietta, GA, USA.</p>
<p>&nbsp;</p>
<p style="margin-top:-15px;">Arvoisa päätoimittaja,<br>
Viimeisimmässä Transmissio-meditaatio konferenssissamme San Franciscossa olimme jakaantuneet pienemmiksi ryhmiksi hyvän keskusteluyhteyden takaamiseksi. Itse olin pienessä ryhmässä sivuhuoneessa nimeltä Pöllön pesä. Sama tila oli aiempina vuosina ollut Benjamin Cremen käytössä toimistona. Huoneessa oli yksi ikkuna minusta oikealla ja yksi suoraan edessäni.</p>
<p>Vapaaehtoiskollegani&nbsp;puhuessa pohdiskelin konferenssin aihetta 'Ryhmän yhdistymisestä'ja katselin satunnaisesti ulos oikeanpuoleisesta ikkunasta. Samalla hetkellä sikhi-mies yllättäen käveli ikkunan ohi. Hän oli koristautunut kauniilla violetin värisellä turbaanilla, siihen sopivalla violetilla paidalla, aurinkolaseilla ja farkuilla. En ollut koskaan aiemmin nähnyt tämän väristä turbaania ja vaikka väri oli oudon feminiininen, niin mies oli silti erittäin maskuliininen. Hän käveli rennosti kohti jalkakäytävää, joka kulkee kampuksen läpi. Istuin täysin hämmentyneenä kun sanat tulivat kirkkaina mieleeni, ”Luulen että Hän voisi olla Maitreya.”</p>
<p>Istuin ristiriitaisissa tunnelmissa, en halunnut häiritä ryhmääni mutta minulla oli pakottava halu seurata häntä. Nousin ja poistuin nopeasti huoneesta etsiäkseni hänet. Hän oli yllättävän kaukana polulla, joten näin hänestä vain vilauksen hänen kääntyessään kulmasta kohti merenrantaa. Halusin juosta hänen peräänsä mutta minulla oli silti epäilys, että päätyisin keskustelemaan vieraan kanssa ja mitä jos se olisikin Maitreya, mitä tekisin saavutettuani hänet? Päätin palata takaisin ryhmäni luokse mutta omat ajatukseni tästä todistamastani tapauksesta vaivasivat minua.</p>
<p>Palasin huoneeseen ja istuin jälleen tuolilleni ja katsoin jälleen oikealle ulos ikkunasta, nurmikolla oli jäniksen poikasia leikkimässä. Katsoin sitten ulos toisesta ikkunasta ja siellä oli peura ja vasoja esiintymässä edessäni. Näin niiden kirmailevan ja lähtevän samaan suuntaan mihin mies oli mennyt. Kokemus oli surrealistinen ja istuin hiljaa kunnioittaen ryhmäni loppuistuntoa. Sain myöhemmin selville, että toinen henkilö toisesta ryhmästä eri huoneessa kampuksella oli myös nähnyt miehen ja hän oli myös nähnyt peuran seuraavan miestä.</p>
<p>W.L. Edmonton, Kanada.</p>
<p>Aiempi kirje luettavissa linkistä: <a href="https://www.share.fi/kohtaamisia-9_2017-eli-kirjeita-lukijoilta" target="_blank">https://www.share.fi/kohtaamisia-9_2017-eli-kirjeita-lukijoilta</a></p>
<h4>Hedelmällinen kokemus</h4>
<p style="margin-top:-15px;">Arvoisat toimittajat,<br>
Elokuun loppupuolella 2017 aviopuolisoni ja minä olimme hyvin stressaantuneita työasioiden vuoksi. Emme voineet hyvin. Eräänä aamuna halkaisin mangon ja mangon sisällä, jälleen kerran, oli merkki jonka olimme nähneet aiemminkin. (katso SI, marraskuu 2016 ” varoituksia terveydestä-kirje”). Jälleen mangossa! Se oli jälleen varoitus terveydestä, zig-zag- tyylinen merkki, kuten Eeg- tai lämpötilakaavio, jossa näkyy piikkejä tai kouruja. Jälleen kerran tarkistin, että merkki ei johtunut tavasta, jolla olin viipaloinut hedelmän. Ei, varoitus oli vain toisella puolella hedelmää. Nyt kun tiesimme merkin merkityksen, päätimme ottaa rennommin ja levätä niin paljon kuin mahdollista. Jatkoimme kyllä työssä käyntiä. Mutta koska minusta tuntui, että jokin oli vinossa, päätin mennä lähistöllä toimivalle lääkärille. Minun oli käveltävä hitaasti ja pysähtelin usein ja pohdin johtuivatko ongelmat sydämestäni. Tullessani kotiin aamiaiselle: pesin nektariinin ja poistin siitä pienen etiketin. Poistaessani etiketin sen alta paljastui sydämenmuotoinen kuvio, hieman suurempi kuin etiketti.</p>
<p>Nimi ja osoite vain toimituksen tietoon.</p>
<h4>Ilmaisia halauksia Ranskassa</h4>
<p style="margin-top:-15px;">Arvoisat toimittajat,<br>
Elokuun lopussa 2016 olin epätavallisen onnekas varmistettuani yllättävällä tavalla viimeisen saatavilla olevan lipun konserttiin La Chaise Dieun luostarikirkossa. Kirkko sijaitsi pienessä, syrjäisessä kylässä Ranskan keskiosassa. Siellä pidetään kuuluisa klassisen musiikin festivaali joka vuosi. Paikkani sijaitsi ensimmäisen rivin lopussa, rivissä oli vain viisi paikkaa, näyttämön oikealla puolella. Konsertin loputtua jäin paikalleni välttääkseni ruuhkaa ja jonottelua ihmisten mennessä ulos vasemmalta puoleltani. Hetken kuluttua nousin ylös ja ollessani varma, että olin viimeinen pieneltä riviltäni, näin vasemmalla puolellani naisen, joka istui ja nojasi hänen vasemmalla puolellaan istuvaan mieheen. He istuivat aivan kuin olisivat istuneet siinä jo pitkän aikaa, mikä hämmensi minua. Mennessäni heidän ohitseen ovea kohti niin, äärimmäiseksi hämmästyksekseni, tunnistin miehen hindu-mieheksi, joka oli jakanut ilmaisia halauksia Lontoossa vuoden alussa. Hänen kuvansa oli julkaistu kesä-heinäkuun 2016 Share International-lehdessä, jonka olin juuri lukenut. Benjamin Cremen Mestari oli vahvistanut, että kyseessä oli Maitreya. Miehellä kirkossa oli samat kasvot, sama ruumiinrakenne ja hänellä oli hyvin samanlaiset värikkäät vaatteet ja ehkä vähemmän silmiinpistävä punainen turbaani. Hän katsoi suoraan eteensä keskittyneesti ja kunnioitusta herättävästi. Olin hämmentynyt tuijottaessani häntä. Ajattelin jopa palata takaisin katsoakseni häntä uudelleen, mutta ajattelin, että Mestarit eivät halua, että juoksemme heidän perässään, joten jätin idean ja lähdin. Sisäisesti kiitin sydämellisesti häntä, joka oli siunannut minua tällä todellisella ilon hetkellä. Näistä kahdesta henkilöstä, jotka ilmestyivät tyhjästä, välittyvä erityinen vaikutelma ja miehen erikoinen puku, varsinkin tällaisessa paikassa, saivat minut vahvasti uskomaan, että tämä oli todella varsin erikoislaatuinen kohtaaminen.</p>
<p>C.G. Annecy, Ranska.</p>
<h4>Yksityisnäytös</h4>
<p style="margin-top:-15px;">Arvoisa päätoimittaja,<br>
Vuonna 1999 olin lyhyellä patikointilomalla Jerseyssä. Asettuessani hotellihuoneeseeni pohdin viimeaikaisia tapahtumia elämässäni. Muutaman vaikean viikon jälkeen olin valmis menemään eteenpäin mutta en ollut varma mihin minkä suunnan valitsisin.</p>
<p>Sanoin:” Maitreya, en tiedä mihin suuntaan elämäni on menossa tällä hetkellä. Tarvitsen apuasi, mutta tiedän, että on oma tehtäväni järjestää elämäni.”</p>
<p>Avasin television ja siellä oli menossa uutiset. Yritin nostaa äänenvoimakkuutta mutta painoin varmaan väärää nappia, koska kuva ruudussa vaihtui ja välkkyi ja värisi. Kuvan asettuessa siinä näkyi täydellinen kuva Benjamin Cremestä, joka puhui Maitreyasta. Ajattelin olevani onnekas ja asetuin katselemaan; eksistentiaalinen kriisini oli unohdettu. Kyseessä oli Benjamin Cremen haastattelu hänen omassa kodissaan ja hän puhui Maitreyan ja Viisauden Mestareiden paluusta hänelle tyypillisellä karismalla ja helppoudella. Olin kuullut hänen puhuvan lukuisissa tilaisuuksissa ja hänen puheensa kuulosti aina uudelta ja raikkaalta. Hän puhui myös Transmissio-meditaatiosta ja kuvassa näytettiin ryhmä meditoimassa. Kameran zoomatessa yksittäisiin kasvoihin, ajattelin heidän näyttävän melkein enkeleiltä!</p>
<p>Muutamaa kuukautta myöhemmin puhuin puhelimessa Share International toimiston Gillin kanssa. Mainitsin ohjelmasta ja hämmästyin kun hän ei tiennyt siitä mitään. Hän arveli sen olevan joku lyhyt pätkä kaapelikanavalla. Kerroin sen olleen yksityiskohtainen tunnin kestävä ohjelma. Joidenkin kuukausien päästä olin jälleen Jerseyssä samassa hotellissa. Tarkistin television ja siinä oli vain neljä tai viisi antennikanavaa eikä kaapelikanavia. Kerroin tämän Gillille kun seuraavan kerran keskustelimme. Hän päätti kertoa sen Benjamin Cremelle, joka tarkisti asian Mestariltaan. Mestari kertoi: ”Maitreya järjesti ohjelman hänelle eikä sitä nähnyt kukaan muu. Hänellä oli huoneessaan yksityisnäytös.” Hän myös kutsui minut Transmissio-meditaatio ryhmään. Benjamin antoi minun ymmärtää, että päätös on omani mutta ” olisi hyvin viisasta hyväksyä tarjous”.</p>
<p>Jos tässä tarinassa on opetus, niin ehkäpä se on seuraava: valikoi tarkasti mitä katsot televisiosta!</p>
<p>S.M. Richmond, Surrey, UK.</p>
<h4>Mielialan vaihtajat</h4>
<p style="margin-top:-15px;">Arvoisa päätoimittaja,<br>
Kaksi viikkoa sitten (kevät 2002) olin päivän viimeisellä kävelyllä koirani kanssa. Koska oli kylmää ja satoi, olin vihainen säälle ja toivoin kevään pian tulevan. Viiden minuutin päästä olin läpimärkä, samoin koira. Yllättäen näin kaksi ihmistä pyörillä edessäni noin 200 metrin päässä. Koska oli pimeää ja polku oli kapea, pysähdyin ja vedin koiran lähelleni antaakseni heille tietä. Koira oli hermostunut nähdessään pyöräilijät ja vedin sen vielä lähemmäksi itseäni. Kun ensimmäinen pyöräilijä ohitti minut, hän sanoi jotenkin hassulla tavalla: ”Kiitos”. Hän ja hänen seuralaisensa näyttivät siltä, että ovat kotoisin Sri Lankasta ja juuri ensimmäisen miehen aksentti sai sanan kiitos kuulostamaan hassulta. Myös miesten pukeutuminen, keltaraidalliset sadetakit, oli erittäin koomista. Koko tapahtuma oli suurrealistinen. Tästä hetkestä alkaen huono tuuleni oli kadonnut ja tunsin itseni onnelliseksi. Pienen hetken tunsin energiaa kruunuchakrassani. Oliko ensimmäinen pyöräilijä Maitreya ja toinen Mestari Jeesus?</p>
<p>Oliko tuntemani energia Maitreyalta vai sielultani vai molemmilta?</p>
<p>G.S. Saksa</p>
<p><em>(Benjamin Cremen Mestari vahvistaa, että ensimmäinen pyöräilijä oli Maitreya ja toinen Mestari Jeesus. Energia oli Maitreyalta.)</em></p>
<h4>Täydellinen muisto</h4>
<p style="margin-top:-15px;">Arvoisa päätoimittaja,<br>
En voi unohtaa. Marraskuussa vuonna 2000 Toulousessa työskentelin Ranskan perheliiton toimistossa. Etsiessäni roskakatosta tapasin kauniin naisen. Hänen kaikki vaatteensa olivat valkoiset. Hänen hiuksensa olivat sysimustat, hänen hymynsä miellyttävä ja vaikutelmani hänestä oli täydellinen. Palattuani toimistoon ymmärsin äkkiä, että minun on juteltava hänen kanssaan, mutta hän oli kadonnut. Ajattelin että ehkäpä hän odottaa lasta koulusta jossain lähistöllä. Hänen ilmestymisensä ja hänen hymynsä ovat toisinaan yhä mielessäni…</p>
<p>Kuka oli tämä ihmeellinen nainen?</p>
<p>M.F. Orleix, Aureilhan, Ranska.</p>
<p><em>(Benjamin Cremen Mestari vahvistaa, että nainen oli Maitreya.)</em></p>
<p>&nbsp;</p>
<p>Kaksi kirjettä samalta lähettäjältä:</p>
<h4>Kanssakulkijat</h4>
<p style="margin-top:-15px;">Arvoisa päätoimittaja,<br>
(1) Helmikuussa 2002 kotimatkallani Transmissio-meditaatiosta hyvin pukeutunut musta mies istui viereeni. Tulin tietoiseksi kohonneesta värähtelystä ja vilkaisin häntä. Hänen päänsä ei ollut minuun päin vaan hän katseli vastaantulevaa junaa. Hänen hiuksensa ja ihonsa vaikuttivat säteilevän. Tämä vaikutelma katosi, kun hän alkoi keskustella kanssa hyvin artikuloidulla englannin kielellä. Juna saapui ja hän ohjasi minut junaan ystävällisen tyylikkäästi. Hän kyseli minulta, mitä henkisiä opetuksia noudatan. Tätä seuraavan keskustelun aikana, hän korosti etsintää, jossa etsitään itselle totuutta kaikista sen kaltaisista opetuksista. Juuri ennen kuin minun piti poistua junasta, kysyin häneltä, mitä opetuksia hän noudattaa. Hetken hiljaisuuden jälkeen hän hymyili ja vastasi: ”Minä olen elämän opiskelija.”</p>
<p>(2) Äskettäin vierailin 'Rembrandtin Naiset' näyttelyssä Royal Academyssä. Matkalla sinne näin nuoren, kauniin afganistanilaisen naisen pitelemässä nukkuvaa poikavauvaa sylissään. Hän seisoi metroasemalla. Hänellä ei ollut yllään huntua vaan runsaasti kirjailtu puku. Hänen vauvansa täytyi olla noin 18 kuukauden ikäinen ja hänellä oli yllään kultaisella langalla kirjailtu punainen liivi. Pala vihreää kangasta piti vauvan äidin lähellä. Nainen näytti, rehellisesti sanottuna, kyllästyneeltä. Katsoessani hänen jalkojaan huomasin, että hänellä oli muoviset, kullalla koristellut sandaalit. Hän teki vahvan vaikutuksen minuun.</p>
<p>Paluumatkallani odottelin täpötäydellä laiturilla, kun täyteen ahdettu metro saapui.</p>
<p>Ovet avautuivat ja muiden mukana juuri tämä sama nainen astui ulos nukkuvan lapsensa kanssa. Hänellä oli yllään samat vaatteet ja sandaalit.</p>
<p>Pystyisittekö ystävällisesti kertomaan minulle keitä olivat musta herrasmies ja äiti ja vauva?</p>
<p>S.P. Forest Row, E. Sussex, UK.</p>
<p><em>(Benjamin Cremen Mestari vahvistaa, että (1) mies oli Maitreya, (2) äiti oli Maitreya ja vauva Mestari Jeesus.)</em></p>
<h4>Empatia</h4>
<p style="margin-top:-15px;">Arvoisa päätoimittaja,<br>
Isoäitini oli sairaalassa maaliskuussa 2002. Se ei ollut ensimmäinen kerta sinä vuonna ja nyt hän oli siellä koska oli katkaissut jalkansa. Hänellä oli kovia kipuja ja hänen oli odotettava leikkausta, koska oli viikonloppu. Olin ajatuksissani lähtiessäni vierailun jälkeen sairaalasta siskoni kanssa. Olin hyvin surullinen ajatellessani isoäitini kipuja ja kärsimystä. Matkalla autolleni katsoin taakseni rakennukselle päin ja näin miehen tulevan alaspäin valaistua tietä pitkin. Hän käveli hyvin hitaasti ja sain vaikutelman, että myös hänellä oli paljon kipuja. Hänen täytyi pysähtyä useaan kertaan ja ottaa tukea vieressä olevasta seinästä säilyttääkseen tasapainonsa. Hänen ihonsa oli ruskettunut, hän oli noin 35-vuotias ja hänellä oli ruskeat hiukset ja silmät. Hänellä oli yllään sairaalan yöpuku eikä mitään muita vaatteita vaikka oli kylmä päivä. Katsoimme toisiamme silmiin ja aloin hymyillä hänelle. Tervehdin häntä ja huomasin, että hänen huulensa liikkuivat hänen vastatessaan. Osoitin häntä siskolleni, joka myös tervehti häntä. Muutama askel myöhemmin käännyin katsomaan taakseni. Miestä ei näkynyt. Pimenevässä illassa koko tie oli tyhjä.</p>
<p>M.S. Saksa.</p>
<p><em>(Benjamin Cremen Mestari vahvistaa, että mies oli Mestari Jeesus.)</em></p>
<h4>Opas yössä</h4>
<p style="margin-top:-15px;">Arvoisa päätoimittaja,<br>
Marraskuussa 2002 eräs meditaatioryhmäni jäsen kysyi minulta kyytiä bussipysäkille. Ajaessani takaisin, eksyin. Kello oli 22.15, oli pilkkopimeää ja satoi rankasti. Takaisintulomatkallani huomasin, että olin jossain, missä minun ei pitänyt olla ja käännyin asuinalueen parkkipaikalle. Astuin ulos autosta katsellen ympärilleni ja etsien jotakuta, joka voisi auttaa. Paikalla oli auto odottamassa ikkuna auki ja menin auton luokse. Kysyin sisällä istuvalta mieheltä osaisiko hän neuvoa minulle tien Landbroke Groveen. Hän yritti selittää mutta en kyennyt ymmärtämään. Huomatessaan tämän hän päätti ajaa edessäni ja näin näyttää minulle tien Landbroke Groven asemalle. Sitten hän pysäytti autonsa, antoi minun ohittaa itsensä, vilkutti minulla ja kääntyi takaisin. Kuka hän oli?</p>
<p>C.S. Lontoo, UK.</p>
<p><em>(Benjamin Cremen Mestari vahvistaa, että mies autossa oli Maitreya.)</em></p>